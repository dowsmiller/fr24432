line_no,text,lg,l_id,folio,col,speaker
1,Puisque Diex m'a pꝛeſté Sens et entendement,1,l-125r-2-1,125r,2,
2,Et bouche de parler Et cuer d'aviſement,1,l-125r-2-2,125r,2,
3,Que ne ſoie repꝛis Ne blaſmez folement,1,l-125r-2-3,125r,2,
4,Dont me doi je pener De parler ſagement,1,l-125r-2-4,125r,2,
5,Voirs eſt que biau parler Ne puet aus bons deſplaire,2,l-125r-2-5,125r,2,
6,Qui bien y veult penſer On y pꝛent examplaire,2,l-125r-2-6,125r,2,
7,Poꝛ ſa vie amender Et lui de pechié traire,2,l-125r-2-7,125r,2,
8,Diex me doinſt dire choſe Qui a tous puiſſe plaire,2,l-125r-2-8,125r,2,
9,Se vous volez a moy .I. petit[et] entendꝛe,3,l-125r-2-9,125r,2,
10,Vous y poꝛrez tel choſe Retenir et apꝛendꝛe,3,l-125r-2-10,125r,2,
11,Que vous vous garderez Tous joꝛs mais de meſpꝛendꝛe,3,l-125r-2-11,125r,2,
12,En toutes les raiſons Sus quoi je doi deſcendꝛe,3,l-125r-2-12,125r,2,
13,Ce ne ſont pas menconge Ains eſt choſe certaine,4,l-125r-2-13,125r,2,
14,Car j'en trai a teſmoing L'Eſcripture divine,4,l-125v-1-1,125v,1,
15,De cui creſtienté Et la loy ſe decline,4,l-125v-1-2,125v,1,
16,Car c'eſt confeſſion Qui tant eſt bone et digne,4,l-125v-1-3,125v,1,
17,Voirs eſt que il n'eſt nul S'il ſe veult amender,5,l-125v-1-4,125v,1,
18,Et repentir de cuer Et Dieu merci crier,5,l-125v-1-5,125v,1,
19,Et en devotion Netement confeſſer,5,l-125v-1-6,125v,1,
20,Que Diex ne li pardoinſt Sans jamais reprover,5,l-125v-1-7,125v,1,
21,Mais que face penance Tele c'on li enjoint,6,l-125v-1-8,125v,1,
22,Puis ſe gart de pechié Qu'il n'i renchiee point,6,l-125v-1-9,125v,1,
23,Ainſi ert racoꝛdé A Dieu et en bon point,6,l-125v-1-10,125v,1,
24,Prions li que ſ'amour Et ſa grace nous doinſt,6,l-125v-1-11,125v,1,
25,Entre vous tous et toutes Je vous pꝛi et requier,7,l-125v-1-12,125v,1,
26,Ens en l'onnour de Dieu Qui tant puet juſticier,7,l-125v-1-13,125v,1,
27,Entendés .i. biau dit Que je vous veil noncier,7,l-125v-1-14,125v,1,
28,Qu'il avint de certain Au temps ca en arrier,7,l-125v-1-15,125v,1,
29,Il fu .i. riches hons Si com trouvons liſant,8,l-125v-1-16,125v,1,
30,Entre li et ſa fame Avoient .i. enfant,8,l-125v-1-17,125v,1,
31,La moꝛt priſt le boꝛjois Ne pot vivre en avant,8,l-125v-1-18,125v,1,
32,Quant la moꝛt fu venue Moult ot le cuer dolant,8,l-125v-1-19,125v,1,
33,Dolans eſt cil qui pert Sa bone compaignie,9,l-125v-2-1,125v,2,
34,Apꝛez que li bourgois Ot perdue la vie,9,l-125v-2-2,125v,2,
35,La dame fu de plait Durement aſſaillie,9,l-125v-2-3,125v,2,
36,Moult y a deſpendu De ſon avoir partie,9,l-125v-2-4,125v,2,
37,Li filz fu a l'eſcole Qui moult y deſpendi,10,l-125v-2-5,125v,2,
38,La dame largement De ſon avoir perdi,10,l-125v-2-6,125v,2,
39,Po but et po menja Povrement ſe veſti,10,l-125v-2-7,125v,2,
40,Tiex le ſoloit vëoir Qui ſ'eſloigna de li.,10,l-125v-2-8,125v,2,
41,La bourioiſe cheï En moult grant povreté,11,l-125v-2-9,125v,2,
42,Ne pot avoir les aiſes Ou elle avoit eſté,11,l-125v-2-10,125v,2,
43,Et ſi fu delivree De tout ſon parenté,11,l-125v-2-11,125v,2,
44,Car il n'eſt nulz ſ'il pert Qui ne chiee en vilté,11,l-125v-2-12,125v,2,
45,Un joꝛ cele boꝛjoise Entra en .i. jardin,12,l-125v-2-13,125v,2,
46,Ploꝛant deſconfoꝛtee Moult faiſoit male fin,12,l-125v-2-14,125v,2,
47,Ses .ii. poins detoꝛdant Et eſrachant ſon crin,12,l-125v-2-15,125v,2,
48,Dëables qui ne doꝛt Vers li pꝛiſt ſon chemin,12,l-125v-2-16,125v,2,
49,En guiſe d'un marchant Devant lui ſ'arreſta,13,l-125v-2-17,125v,2,
50,Par moult ſimple raiſon Tantoſt li demanda.,13,l-125v-2-18,125v,2,
51,Dites fait il m'amie Pour quoy ploꝛez vous la,13,l-126r-1-1,126r,1,
52,Et cele ſans plus faire Tout ſon fait li conta.,13,l-126r-1-2,126r,1,
53,Cele cuidoit qu'il fuſt uns hons de bone vie,14,l-126r-1-3,126r,1,
54,Certes ſire fait elle Je ſui moult eſbahie,14,l-126r-1-4,126r,1,
55,Je ſoloie eſtre riche Oꝛ ſui moult apovrie,14,l-126r-1-5,126r,1,
56,Li ennemis reſpont Oꝛ ne t'eſmaie mie,14,l-126r-1-6,126r,1,
57,Se tu veulz faire ce Que je t'enſeignerai,15,l-126r-1-7,126r,1,
58,Oꝛ et argent et robes A plenté te donrai,15,l-126r-1-8,126r,1,
59,Et deſſus ton lignage Je te ſeurmonterai,15,l-126r-1-9,126r,1,
60,Sire diſt la bourioiſe Commandez je ferai,15,l-126r-1-10,126r,1,
61,Li ennemis reſpont Sces tu que tu feras,16,l-126r-1-11,126r,1,
62,Tous les joꝛs par couſtume Au mouſtier t'en iras,16,l-126r-1-12,126r,1,
63,Ceulz qui pꝛieront Dieu Tu les areſneras,16,l-126r-1-13,126r,1,
64,Et de toute ton pooir Tu les deſtoꝛberas,16,l-126r-1-14,126r,1,
65,En ce point que li preſtres Fera le ſacrement,17,l-126r-1-15,126r,1,
66,Si dis tes oꝛoiſons Oians tous hautement,17,l-126r-1-16,126r,1,
67,Par coy cil de l'egliſe N'aient entendement,17,l-126r-1-17,126r,1,
68,A Dieu et a /ſa mere Foꝛs a toi ſeulement,17,l-126r-1-18,126r,1,
69,La boꝛjoise reſpont Sire ſe je cuidoie,18,l-126r-1-19,126r,1,
70,Poꝛ itel choſe faire En richece montjoie,18,l-126r-2-1,126r,2,
71,Ce que commanderés Moult volentiers feroie,18,l-126r-2-2,126r,2,
72,Et encoꝛe aſſez plus Se faire le ſavoie,18,l-126r-2-3,126r,2,
73,Li ennemis reſpont Encoꝛe plus feras,19,l-126r-2-4,126r,2,
74,.III. povres chaſcun joꝛ Au ſoir herbergeras,19,l-126r-2-5,126r,2,
75,Et jus du pꝛemier ſomme Tu les enchaceras,19,l-126r-2-6,126r,2,
76,Ne jamais en ta vie Ne te confeſſeras,19,l-126r-2-7,126r,2,
77,Se tu le fais ainſi Tu avras a plenté,20,l-126r-2-8,126r,2,
78,Avoir et grant richece Tout a ta volenté,20,l-126r-2-9,126r,2,
79,Ne jamais en ta vie Tu n'avras povreté,20,l-126r-2-10,126r,2,
80,Tu ſeras honoꝛee De tout ton parenté,20,l-126r-2-11,126r,2,
81,Je ferai dit la dame voſtre commandemant,21,l-126r-2-12,126r,2,
82,Poꝛ eſtre a grant honour Et vivre largemant,21,l-126r-2-13,126r,2,
83,Encoꝛ diſt li dëables Feras tu autrement,21,l-126r-2-14,126r,2,
84,Car je veil que tu faces Grant appareillement,21,l-126r-2-15,126r,2,
85,De boire et de mengier Quelque doie couſter,22,l-126r-2-16,126r,2,
86,Loꝛs ſi fais clers et preſtres Et chanoines mander,22,l-126r-2-17,126r,2,
87,Fas que ſoient ſervi Richement au diſner,22,l-126r-2-18,126r,2,
88,Tant que par glotonnie Les puiſſes enyvrer,22,l-126r-2-19,126r,2,
89,Puis ſi les fais couchier Chaſcun en .i. biau lit,23,l-126v-1-1,126v,1,
90,Quant il ſeront couchiez Pouchaces ſans reſpit,23,l-126v-1-2,126v,1,
91,A chaſcun bele fame Pour avoir ſon délit,23,l-126v-1-3,126v,1,
92,Ainſi con je le di Le fais ſans contredit,23,l-126v-1-4,126v,1,
93,Cele ſi reſpondi Ne vous eſmaiez mie,24,l-126v-1-5,126v,1,
94,De faire vostre gré Sui je appareillie,24,l-126v-1-6,126v,1,
95,Et je de cuer pour voir Certes le vous afie,24,l-126v-1-7,126v,1,
96,Que voſtre volenté En ſera aſſouvie,24,l-126v-1-8,126v,1,
97,Voire dit li mauvais Si m'avras fait Grant joie.,25,l-126v-1-9,126v,1,
98,Et je t'apoꝛterai Rouge oꝛ blanche monnoie,25,l-126v-1-10,126v,1,
99,Cele ſ'i abandonne Adont ot il grant joie,25,l-126v-1-11,126v,1,
100,Li ennemis ſ'en part Et ſe met a la voie,25,l-126v-1-12,126v,1,
101,La dame en ſa maiſon Maintenant eſt entree,26,l-126v-1-13,126v,1,
102,Sa huche de deniers Toute plaine a trouvee,26,l-126v-1-14,126v,1,
103,De robes de joiaus En ſa chambꝛe paree,26,l-126v-1-15,126v,1,
104,Quant elle vit l'avoir Grant joie a demenee,26,l-126v-1-16,126v,1,
105,De l'avoir au dëable Grant bobant demenoit,27,l-126v-1-17,126v,1,
106,Tous les joꝛs par couſtume Au mouſtier ſ'en aloit,27,l-126v-1-18,126v,1,
107,A toutes et a tous Tant de raiſons contoit,27,l-126v-1-19,126v,1,
108,Que nulz a Dieu pꝛier Entendꝛe ne pooit,27,l-126v-1-20,126v,1,
109,Trois povres chaſcun jour Herberjoit enſement,28,l-126v-2-1,126v,2,
110,Et puis les boutoit hoꝛs Contre l'anuitement,28,l-126v-2-2,126v,2,
111,Des pꝛeſtres des chanoines Tenoit coꝛt moult ſouvent,28,l-126v-2-3,126v,2,
112,Chaſcuns leens avoit Fame pꝛiveement,28,l-126v-2-4,126v,2,
113,La bourgoiſe lonc temps Veſqui en tel uſage,29,l-126v-2-5,126v,2,
114,Et envers l'ennemi Miſt tout ſon avantage.,29,l-126v-2-6,126v,2,
115,Ne de li confeſſer N'avoit el nul coꝛage,29,l-126v-2-7,126v,2,
116,Et tant qu'ele cheï En .i. moult grant malage,29,l-126v-2-8,126v,2,
117,Malade fu ſouvent Que moꝛir la convint,30,l-126v-2-9,126v,2,
118,Son fil qui eſtoit clers Devant ſon lit ſ'en vint,30,l-126v-2-10,126v,2,
119,Le chief li a taſté Et longuement le tint,30,l-126v-2-11,126v,2,
120,Quant le vit ſi malade Du preſtre li ſouvint,30,l-126v-2-12,126v,2,
121,Mere ce diſt li clers je vous voi au deſſous,31,l-126v-2-13,126v,2,
122,Se j'amainne le p[re]ſtre Vous confeſſerez vous,31,l-126v-2-14,126v,2,
123,Se moꝛiez ſans langue Ce ſeroit honte a vous,31,l-126v-2-15,126v,2,
124,Cele li reſpondi Non ferai biau filz dous,31,l-126v-2-16,126v,2,
125,Quant ſon filz l'entendi Si fu tous eſmaiez,32,l-126v-2-17,126v,2,
126,En ploꝛant li a dit Dolant et coꝛrouciez,32,l-126v-2-18,126v,2,
127,Se vous eſtiez confeſſe De treſtous vos pechiez,32,l-126v-2-19,126v,2,
128,Nulz ne vous en ſeroit Devant Dieu repꝛochiez,32,l-126v-2-20,126v,2,
129,La mere reſpondi Biaus filz leſſiez m'eſter,33,l-127r-1-1,127r,1,
130,Je n'ai cure de preſtre Ne de moi confeſſer,33,l-127r-1-2,127r,1,
131,Quant ſes filz l'entendi Si commence a penſer,33,l-127r-1-3,127r,1,
132,Bien ſot que li malvais Le voloit enchanter,33,l-127r-1-4,127r,1,
133,Loꝛs li diſt doucement Confeſſez vous a moi,34,l-127r-1-5,127r,1,
134,Nulz ne doit deſconfez Moꝛir en nostre loy,34,l-127r-1-6,127r,1,
135,Je vous celerai bien Par la foy que vous doy.,34,l-127r-1-7,127r,1,
136,La boꝛjoise reſpont Biaus filz je le t'otroi,34,l-127r-1-8,127r,1,
137,Adont ſe confeſſa La dame a ſon enfant,35,l-127r-1-9,127r,1,
138,Tout ſon fait li conta Ne li vait riens celant,35,l-127r-1-10,127r,1,
139,Si diſt ma douce mere Je vous pꝛi et commant,35,l-127r-1-11,127r,1,
140,Que le pꝛeſtre veniſt A vous tout maintenant,35,l-127r-1-12,127r,1,
141,Tant li a dit ſon filz Qu'ele li otroia,36,l-127r-1-13,127r,1,
142,Filz puis que tu le veulz Si le m'amainnes ca.,36,l-127r-1-14,127r,1,
143,Cilz ſ'en va chiez le preſtre Tantoſt amené l'a,36,l-127r-1-15,127r,1,
144,Tantoſt li ennemis Au lit la dame ala,36,l-127r-1-16,127r,1,
145,Pour ce qu'il ne volt pas Qu'ele fuſt confeſſee,37,l-127r-1-17,127r,1,
146,A bouche de pꝛovoire Ne a Dieu racoꝛdee,37,l-127r-1-18,127r,1,
147,Par la goꝛge le pꝛent Errant l'a eſtranglee,37,l-127r-1-19,127r,1,
148,Et quant ſon filz revint Si l'a moꝛte trovee,37,l-127r-2-1,127r,2,
149,Li filz a la boꝛjoise Fu foꝛment coꝛroucié,38,l-127r-2-2,127r,2,
150,Le pꝛeſtre d'autre part Si fu moult eſmaié,38,l-127r-2-3,127r,2,
151,Sire ce dit li enfes Poꝛ Dieu me conſeilliez,38,l-127r-2-4,127r,2,
152,Par coy ma mere ſoit Quite de ſes pechiez,38,l-127r-2-5,127r,2,
153,Li pꝛeſtres reſpondi Par ma foy je ne ſai,39,l-127r-2-6,127r,2,
154,Sire diſt li vallés Et je le vous dirai,39,l-127r-2-7,127r,2,
155,Tous les pechiez ma mere Je vous recoꝛderai,39,l-127r-2-8,127r,2,
156,Et ſelonc le meffait La penance ferai.,39,l-127r-2-9,127r,2,
157,Car ains que vous alaſſe Querre en vostre maiſon,40,l-127r-2-10,127r,2,
158,Loꝛs regehi ma mere A moi par tel raiſon.,40,l-127r-2-11,127r,2,
159,Q[u'e]le eſtoit pꝛez de moꝛt Et en grant ſouſpecon,40,l-127r-2-12,127r,2,
160,Qu'el ne moꝛut ſans langue Oꝛ ſavez l'achoiſon,40,l-127r-2-13,127r,2,
161,Et poꝛ ce que ma mere Ne puet a vous parler,41,l-127r-2-14,127r,2,
162,Vous voudꝛai je ſes fais En ſecré recoꝛder,41,l-127r-2-15,127r,2,
163,Puis me bailliez penance Que je puiſſe poꝛter,41,l-127r-2-16,127r,2,
164,Je pꝛi [Diex ]qu'il m'en veille Aidier et confoꝛter,41,l-127r-2-17,127r,2,
165,Li preſtres reſpondi C'eſt bone choſe a faire,42,l-127r-2-18,127r,2,
166,Pour quoi puiſſes ta mere De tenebꝛes retraire,42,l-127r-2-19,127r,2,
167,Loꝛs ſe coucha li enfes Qui moult ert debonnaires,42,l-127v-1-1,127v,1,
168,Sus la bouche ſa mere A poſé ſon viaire.,42,l-127v-1-2,127v,1,
169,A tant le premier mot Si diſt moult doucement,43,l-127v-1-3,127v,1,
170,Sire pꝛeſtres a Dieu Et a vous ſeulement,43,l-127v-1-4,127v,1,
171,Et a /la Mere Dieu Veil dire entierement,43,l-127v-1-5,127v,1,
172,Les pechiez que ma mere Fiſt outrageuſement,43,l-127v-1-6,127v,1,
173,Adont ſe confeſſa Li enfes pour ſa mere,44,l-127v-1-7,127v,1,
174,Au confeſſer des yex Li cheoit l'yaue clere,44,l-127v-1-8,127v,1,
175,Li preſtres entendi Treſtoute la maniere,44,l-127v-1-9,127v,1,
176,Bien vit que la boꝛjoise Eſtoit peſme et amere,44,l-127v-1-10,127v,1,
177,Le pꝛeſtre l'en abſolt penance li charja,45,l-127v-1-11,127v,1,
178,Et li enfes la pꝛiſt Et en couvent li a,45,l-127v-1-12,127v,1,
179,Qu'il la fera moult bien Au miex que il poꝛra,45,l-127v-1-13,127v,1,
180,Loꝛs ſ'en parti le preſtre Et l'enfant demoꝛa,45,l-127v-1-14,127v,1,
181,L'endemain fu li coꝛps Poꝛtez en ſainte egliſe,46,l-127v-1-15,127v,1,
182,Moult ot grant luminaire A faire le ſervice,46,l-127v-1-16,127v,1,
183,A honnoꝛ fu la dame Ce joꝛ en terre miſe,46,l-127v-1-17,127v,1,
184,Ses filz fiſt la penance Que poꝛ ſa mere ot pꝛiſe,46,l-127v-1-18,127v,1,
185,Avec ce fist li enfes Treſtous les joꝛs chanter,47,l-127v-1-19,127v,1,
186,Meſſe de requiem Poꝛ ſa mere ſauver,47,l-127v-2-1,127v,2,
187,A moult de povre gent Fiſt ſ'aumoſne donner,47,l-127v-2-2,127v,2,
188,Que Diex vouſiſt ſa mere Ses pechiez pardonner,47,l-127v-2-3,127v,2,
189,Quant vint au chief de l'an Treſtout certainement,48,l-127v-2-4,127v,2,
190,La boꝛjoise revint A ſon fil propꝛement,48,l-127v-2-5,127v,2,
191,Plus blanche [fu ]que fleur Si li diſt doucement,48,l-127v-2-6,127v,2,
192,Biau filz parole a moi Je n'ai mal ne tourment,48,l-127v-2-7,127v,2,
193,Benoite ſoit l'eure Qu'en mes flans te poꝛtai,49,l-127v-2-8,127v,2,
194,E an .ii. les mameles De quoi je t'alaitai,49,l-127v-2-9,127v,2,
195,Tu m'as traite des paines Ou jamais ne ſerai,49,l-127v-2-10,127v,2,
196,Poꝛ ce que mes pechiez A toy je recoꝛdai,49,l-127v-2-11,127v,2,
197,Ton lit eſt apꝛeſté Aveques moi es ciex,50,l-127v-2-12,127v,2,
198,Quant ſon filz l'entendi Si pleure de ſes yex,50,l-127v-2-13,127v,2,
199,De la joie qu'il ot A dit Gloꝛieus Diex,50,l-127v-2-14,127v,2,
200,Con bon vous fait amer Et ſervir en tous liex,50,l-127v-2-15,127v,2,
201,Li enfes doucement A ſa mere parla,51,l-127v-2-16,127v,2,
202,De leur raiſon enſamble L'un a l'autre conta,51,l-127v-2-17,127v,2,
203,La dame ſ'en parti En repos ſ'en ala.,51,l-127v-2-18,127v,2,
204,En po de temps apꝛez Li enfes treſpaſſa.,51,l-127v-2-19,127v,2,
205,Tout ainſi fu la dame Par ſon enfant ſauvee,52,l-128r-1-1,128r,1,
206,Ele fiſt bone painne Quant el fiſt tel poꝛtee,52,l-128r-1-2,128r,1,
207,En ceſt example cy Nous eſt raiſon mouſtree,52,l-128r-1-3,128r,1,
208,Confeſſion [doit ]eſtre Sus toute riens amee,52,l-128r-1-4,128r,1,
