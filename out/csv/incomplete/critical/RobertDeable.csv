line_no,text,lg,l_id,folio,col,speaker
1,El non de /Jhesucriſt; Qui eſt nostre douz pere,1,l-202r-1-1,202r,1,
2,Veul commencier .i. dit Mais poꝛ la grant miſere,1,l-202r-1-2,202r,1,
3,Que je ſent dedenz moi; Pri a /ſa douce mere,1,l-202r-1-3,202r,1,
4,Que je puiſſe conclurre; Par tel point ma matere,1,l-202r-1-4,202r,1,
5,Qu'a tous ceulz qui l'oꝛront; Puiſt eſtre poꝛfitable,2,l-202r-1-5,202r,1,
6,Bonne gent il n'eſt roy. Prince ne conneſtable,2,l-202r-1-6,202r,1,
7,S'il ſe ſent en pechié; Et ne ſe rent coupable,2,l-202r-1-7,202r,1,
8,Qu'il ne faille qu'il chiee; En la main du dëable.,2,l-202r-1-8,202r,1,
9,Bon ſe feroit garder; De chëoir en teulz rois,3,l-202r-1-9,202r,1,
10,Car qui y chiet n'en yſt En .ii. mois ne en trois,3,l-202r-1-10,202r,1,
11,Et faut qu'il y demeure; Tant que /li roys de roys,3,l-202r-1-11,202r,1,
12,Demourra en la joie; Ou il n'a nus deſtrois,3,l-202r-1-12,202r,1,
13,C'eſt ou ſoulaz des ciex Ou touz poꝛrons venir,4,l-202r-2-1,202r,2,
14,Se du cuer nous meton; A /Jhesucriſt ſervir.,4,l-202r-2-2,202r,2,
15,Si comme fiſt celui; De qui poꝛrons oir,4,l-202r-2-3,202r,2,
16,Il fu né a /Rouem; Mais moult ot aſſouffrir,4,l-202r-2-4,202r,2,
17,Avant que fuſt abſous Des maus qu'avoit bꝛaſcés,5,l-202r-2-5,202r,2,
18,Fu Robert le dëable De toutes genz nommez,5,l-202r-2-6,202r,2,
19,Vous oꝛrez par quel cauſe; S'entendꝛe me voulez,5,l-202r-2-7,202r,2,
20,Il ot en /Noꝛmendie; Au temps que vous oez,5,l-202r-2-8,202r,2,
21,Un duc bon juſticier; Et hardi et appert,6,l-202r-2-9,202r,2,
22,Les croniques teſmoingnent; Qu'il avoit non Aubert.,6,l-202r-2-10,202r,2,
23,A ſervir /Jhesucriſt Avoit le cuer ouvert.,6,l-202r-2-11,202r,2,
24,Bien emploie ſon temps; Qui a tel ſeignour ſert.,6,l-202r-2-12,202r,2,
25,A un Noel tint court; Le franc duc a /Vernon.,7,l-202r-2-13,202r,2,
26,Mais n'avoit point de femme; Si que tuit li baron.,7,l-202r-2-14,202r,2,
27,Li pꝛierent pour Dieu; Et pour ſon digne non.,7,l-202r-2-15,202r,2,
28,Que il ſe mariaſt; Mais il diſt a cler ſon,7,l-202r-2-16,202r,2,
29,Seignour a vostre los. De gré me mariaſſe,8,l-202r-2-17,202r,2,
30,Se partie endꝛoit moi; Seuſſe ne trouvaiſſe,8,l-202r-2-18,202r,2,
31,N'en ſai nule ne ſoit Ou trop haute ou trop baſſe,8,l-202r-2-19,202r,2,
32,Ou que ne m'apartiengne. L'un d'euz diſt ſanz eſpaſſe,8,l-202v-1-1,202v,1,
33,Chier ſire je ſai telle; Dont ja n'arez vergoigne,9,l-202v-1-2,202v,1,
34,Moult eſt plaiſant et belle; Fille au duc de /Bourgoigne,9,l-202v-1-3,202v,1,
35,Se vous la demandez; Vous l'avrez ſanz eſſoigne,9,l-202v-1-4,202v,1,
36,Loꝛs reſpondi le duc; Ci a bonne beſoingne.,9,l-202v-1-5,202v,1,
37,Errant fiſt par meſſages Enquerir la pucelle.,10,l-202v-1-6,202v,1,
38,Et on li envoia. Sanz faire grant querelle,10,l-202v-1-7,202v,1,
39,A /Rouen [l']eſpouſa; En ſa maiſtre chapelle,10,l-202v-1-8,202v,1,
40,Noꝛmans et Bourguenons; Firent joie moult bele.,10,l-202v-1-9,202v,1,
41,Le duc avec la dame; Fu bien .xviii. ans.,11,l-202v-1-10,202v,1,
42,C'onques ne plot a Dieu; Qu'il euſſent enfans,11,l-202v-1-11,202v,1,
43,S'eſtoient il ſouvent Confez et repentant,11,l-202v-1-12,202v,1,
44,Et vers le menu pueple Dous et humilians.,11,l-202v-1-13,202v,1,
45,Toutes foiz que le duc Giſoit o ſa moullier,12,l-202v-1-14,202v,1,
46,De bon cuer requeroit A Dieu le dꝛoiturier.,12,l-202v-1-15,202v,1,
47,Que par ſa digne grace; Li vouſiſt envoier,12,l-202v-1-16,202v,1,
48,Hoir qui eüſt puiſſance De ſa loy eſſaucier,12,l-202v-1-17,202v,1,
49,Et tant qu'a .i. matin. Que le duc ſe leva.,13,l-202v-1-18,202v,1,
50,Il diſt a la duceſſe. Trop malement nous va.,13,l-202v-1-19,202v,1,
51,Que nus enfans n'avons Par Dieu qui me foꝛma.,13,l-202v-2-1,202v,2,
52,Je croi que pechié fu. Quant on nous aſſambla,13,l-202v-2-2,202v,2,
53,S'a .i. autre homme fuſt Le vostre coꝛs donnez,14,l-202v-2-3,202v,2,
54,Des enfanz poꝛtaſſiez. Je croi en vos coſtez.,14,l-202v-2-4,202v,2,
55,Et ſ'autre femme euſſe; Auſſi de l'autre lez,14,l-202v-2-5,202v,2,
56,Des enfans engendꝛaſſe J'en ſui touz treſpenſſez,14,l-202v-2-6,202v,2,
57,Non pas pour tant par foy; Que jamais en ma vie,15,l-202v-2-7,202v,2,
58,Aie a femme qu'a vous Charnelle compaignie,15,l-202v-2-8,202v,2,
59,Se vous ne treſpaſſez; Mais ne le deſir mie,15,l-202v-2-9,202v,2,
60,La duceſſe l'oÿ; Si diſt a voiz ſerie.,15,l-202v-2-10,202v,2,
61,Voir en gré nous faut pꝛendꝛe Ce que Diex nous envoie,16,l-202v-2-11,202v,2,
62,Le duc ala chacier A qui foꝛment anoie,16,l-202v-2-12,202v,2,
63,La dame demoura; Qui n'avoit point de joie,16,l-202v-2-13,202v,2,
64,Ou lit qui fu couvert De fin oꝛ et de ſoie,16,l-202v-2-14,202v,2,
65,En ſoupirant a dit; Diex me het bien le voi,17,l-202v-2-15,202v,2,
66,J'encontre moult de femmes; Qui n'ont ne ce ne quoi,17,l-202v-2-16,202v,2,
67,Sont .iii. enfanz. ou .iiii. A poi que ne renoi.,17,l-202v-2-17,202v,2,
68,Dieu et tout ſon pooir Je ſui en grant anoi,17,l-202v-2-18,202v,2,
69,Puis que il ne me veult Nus enfanz envoier.,18,l-202v-2-19,202v,2,
70,Si m'en envoit le dyable Se il m'en puet aidier.,18,l-203r-1-1,203r,1,
71,Onques mais ne diſt mot; Qui li couſtat tant chier,18,l-203r-1-2,203r,1,
72,Car ſachiez l'anemi; Qui n'a ſon deſirrier,18,l-203r-1-3,203r,1,
73,Foꝛs de bonnes gens Metre en ſa ſubjecion,19,l-203r-1-4,203r,1,
74,Retint bien de la dame La mauvaiſe raiſon,19,l-203r-1-5,203r,1,
75,Si foꝛt tempta le duc Qu'en l'eure de randon,19,l-203r-1-6,203r,1,
76,S'en retourna du bois Et vint en ſa maiſon,19,l-203r-1-7,203r,1,
77,La duceſſe trouva; Moult foꝛment courroucie,20,l-203r-1-8,203r,1,
78,En l'eure l'acola Tendꝛement la baiſie,20,l-203r-1-9,203r,1,
79,Du ſurplus qu'il li fiſt Ne vous parlerai mie,20,l-203r-1-10,203r,1,
80,Mais ſachiez que le duc Diſt douz Diex je vous pꝛie,20,l-203r-1-11,203r,1,
81,Cil vous plaiſt que j'engendꝛe Enfant en ceſte dame,21,l-203r-1-12,203r,1,
82,Veilliez que il vous ſerve Au ſauvement de ſ'ame,21,l-203r-1-13,203r,1,
83,La ducheſſe parla. Et diſt com fole femme,21,l-203r-1-14,203r,1,
84,Mais tout ſoit au dëable Qui ne quiert que diffame,21,l-203r-1-15,203r,1,
85,Puis que Diex n'a puiſſance Que nus enfans nous doint,22,l-203r-1-16,203r,1,
86,Je le doins au dëable S'en ai conceu point,22,l-203r-1-17,203r,1,
87,L'anemi l'oÿ bien. Qui pluſeurs maus conjoint,22,l-203r-1-18,203r,1,
88,Celle foiz fiſt tourner La choſe ſi a point.,22,l-203r-1-19,203r,1,
89,Qu'en ſa femme engendꝛa Li bons dus .i. enfant.,23,l-203r-2-1,203r,2,
90,Qui puis fiſt moult de maus. Com vous oꝛrez avant.,23,l-203r-2-2,203r,2,
91,Il fu de ſa nature Si tres cruel tirant,23,l-203r-2-3,203r,2,
92,Qu'en ne trouvaſt pas pire En ceſt ſiecle vivant,23,l-203r-2-4,203r,2,
93,Mais puis paia l'amende Des folours qu'il empriſt,24,l-203r-2-5,203r,2,
94,Qu'au jour qu'il treſpaſſa Et que la moꝛt le pꝛiſt,24,l-203r-2-6,203r,2,
95,Fu pꝛeſentee ſ'ame Par devant /Jhesucriſt,24,l-203r-2-7,203r,2,
96,Ainſſi comme l'en trueve En pluſeurs lieus eſcriſt,24,l-203r-2-8,203r,2,
97,Celle qui au dëable Ot ſon enfant rendu,25,l-203r-2-9,203r,2,
98,Le poꝛta juſqu'au fine Que temps d'enfanter fu,25,l-203r-2-10,203r,2,
99,Mais ainz qu'en fuſt delivre A tant de mal eü,25,l-203r-2-11,203r,2,
100,Que les dames cuidoient Que ſon jour fuſt venu.,25,l-203r-2-12,203r,2,
101,La ducheſſe diſoit Quant vint au travaillier,26,l-203r-2-13,203r,2,
102,Laſſe d'avoir enfant Avoie grant meſtier,26,l-203r-2-14,203r,2,
103,Voir grant deſir avoie De ma moꝛt auancier,26,l-203r-2-15,203r,2,
104,En tel deſtreſce fu; Pres d'un mois tout entier,26,l-203r-2-16,203r,2,
105,Le duc pour la duceſſe Pria mainte journee,27,l-203r-2-17,203r,2,
106,Se ce n'eüſt eſté Ja n'en fuſt eſchapee,27,l-203r-2-18,203r,2,
107,Mais quant la creature Dont parole fu nee,27,l-203r-2-19,203r,2,
108,Les croniques teſmoingnent Qu'il vint une nuee,27,l-203v-1-1,203v,1,
109,Si noire qu'il ſambloit Qu'il deüſt anuitier,28,l-203v-1-2,203v,1,
110,A tonner commenca Et foꝛt a eſclairier,28,l-203v-1-3,203v,1,
111,Les .iiii. vens venterent Le plus maiſtre quartier,28,l-203v-1-4,203v,1,
112,De la viex tour chai Chaſcun ſ'ala mucier,28,l-203v-1-5,203v,1,
113,C'on cuidoit que le monde Deüſt finer errant,29,l-203v-1-6,203v,1,
114,Quant le temps; Apaiſa on baptiza l'enfant,29,l-203v-1-7,203v,1,
115,Robert fu apellez Touz jourz aloit bꝛaiant,29,l-203v-1-8,203v,1,
116,Mais ſachiez de verté Qu'il eſtoit bel et grant,29,l-203v-1-9,203v,1,
117,Mais on ne le pooit Nulement apaier,30,l-203v-1-10,203v,1,
118,Il naſqui ſi coꝛſu Com ſ'eüſt .i. an entier,30,l-203v-1-11,203v,1,
119,Des que les denz li vindꝛent Bien vous puis teſmoingnier,30,l-203v-1-12,203v,1,
120,Qu'il n'eſtoit femme nule Qui l'oſaſt alaitier,30,l-203v-1-13,203v,1,
121,Qu'au[s] dens a ſes nourrices Les mameles moꝛdoit,31,l-203v-1-14,203v,1,
122,Quant il le failloit boire Acoꝛnetez eſtoit,31,l-203v-1-15,203v,1,
123,Ainz qu'il eüſt .i. an Il aloit et parloit,31,l-203v-1-16,203v,1,
124,Plus crut et embarni Et plus de mal faiſoit,31,l-203v-1-17,203v,1,
125,Des ce qu'il pot par chambꝛes Et par ſales fuir,32,l-203v-1-18,203v,1,
126,Il ne trouvaſt enfant Qu'il ne couruſt ferir,32,l-203v-1-19,203v,1,
127,De pierre ou de baſton S'il le pooit tenir,32,l-203v-2-1,203v,2,
128,Treſtouz jourz faiſoit mal On ne ſavoit venir,32,l-203v-2-2,203v,2,
129,Em place ou il feüſt Ni eüſt crierie,33,l-203v-2-3,203v,2,
130,A l'un rompoit les rains Et a l'autre l'oïe.,33,l-203v-2-4,203v,2,
131,Les ſeigneurs ſ'en rioient De quoi ce fu folie,33,l-203v-2-5,203v,2,
132,Car puis maudirent l'eure Qu'il vint onques en vie,33,l-203v-2-6,203v,2,
133,Le duc et la ducheſſe L'amoient moult foꝛment,34,l-203v-2-7,203v,2,
134,Qu'en li ſouffroit a faire Son bon et ſon talent,34,l-203v-2-8,203v,2,
135,On diſoit il eſt jones Il n'a point d'eſcient,34,l-203v-2-9,203v,2,
136,On ſe plaignoit de li. Et menu et ſouvent,34,l-203v-2-10,203v,2,
137,Em poi de temps devint De membꝛes bien foꝛmez,35,l-203v-2-11,203v,2,
138,C'on dit que mauvais arbꝛe Croiſt volentiers aſſez,35,l-203v-2-12,203v,2,
139,Il couroit par les rues Comme .i. eſcervellez,35,l-203v-2-13,203v,2,
140,L'un feroit par la teſte L'autre par les coſtez,35,l-203v-2-14,203v,2,
141,Les enfanz le doutoient Bien y avoit raiſon,36,l-203v-2-15,203v,2,
142,Quant Robert ſ'en venoit Vers eulz tout a randon,36,l-203v-2-16,203v,2,
143,A haute voiz diſoient Fuions ent en maiſon,36,l-203v-2-17,203v,2,
144,Veſci Robert le dëable En ſa main .i. baſton,36,l-203v-2-18,203v,2,
145,Le commun des enfanz Le ſournon li donna.,37,l-203v-2-19,203v,2,
146,Que Robert le dëable Fu nommé ca et la,37,l-204r-1-1,204r,1,
147,Il ne li chay puis N'en piece ne fera,37,l-204r-1-2,204r,1,
148,Quant Robert ot .vii. anz Son pere l'apela,37,l-204r-1-3,204r,1,
149,Et li a dit biax filz Temps eſt des oꝛe mais,38,l-204r-1-4,204r,1,
150,Que ſoiez mis a lettre Vos livres eſt touz pꝛés,38,l-204r-1-5,204r,1,
151,On li bailla .i. maiſtre Qui eſtoit biau vallez,38,l-204r-1-6,204r,1,
152,Mais ſachiez que Robert Eſtoit ſi felonnez,38,l-204r-1-7,204r,1,
153,Que pour tant que ſon meſtre Le blaſma .i. petit,39,l-204r-1-8,204r,1,
154,En diſant biau douz ſire Vous n'avez pas bien dit,39,l-204r-1-9,204r,1,
155,Il geta contre terre Son livre par deſpit,39,l-204r-1-10,204r,1,
156,Il ſacha .i. coutel. Oꝛ eſcoutez qu'il fiſt,39,l-204r-1-11,204r,1,
157,Deſſous la poinilliere Son maiſtre ſi frapa.,40,l-204r-1-12,204r,1,
158,Que des boiaus du ventre Tout plain li entama,40,l-204r-1-13,204r,1,
159,Puis diſt meſtre mouſtrez Vo maiſtriſe de la,40,l-204r-1-14,204r,1,
160,Car jamais clerc ne preſtre Le mien cuer n'amera,40,l-204r-1-15,204r,1,
161,Je vous ai mon coutel Fait ſentir en apert,41,l-204r-1-16,204r,1,
162,Le clerc ne veſqui gaires Ainz moꝛut ſanz deſert,41,l-204r-1-17,204r,1,
163,Ainz puis il n'i ot maiſtre Tant fuſt hardi n'apert,41,l-204r-1-18,204r,1,
164,Qui ſe vantaſt d'aprendꝛe A clergie Robert.,41,l-204r-1-19,204r,1,
165,N'auſiques n'avoit il D'apꝛendꝛe nul bien cure,42,l-204r-2-1,204r,2,
166,Ne penſoit qu'a mal faire Trop eſtoit ſanz meſure,42,l-204r-2-2,204r,2,
167,Il haoit Sainte Eglyſe Et ſa pꝛopꝛe nature,42,l-204r-2-3,204r,2,
168,Car ſ'entraſt en mouſtier Par aucune aventure,42,l-204r-2-4,204r,2,
169,Ne feïſt il que mal; Quant .i. preſtre veoit,43,l-204r-2-5,204r,2,
170,.I. pou ouvrir la bouche Quant haut chanter vouloit,43,l-204r-2-6,204r,2,
171,Robert par traiſon Ens es denz li getoit,43,l-204r-2-7,204r,2,
172,Poudꝛe ou cendꝛe ou oꝛdure Ou ce que il tenoit,43,l-204r-2-8,204r,2,
173,O mal faire metoit Tout ſon entendement,44,l-204r-2-9,204r,2,
174,Quant au mouſtier veoit A Genoulz bonne gent,44,l-204r-2-10,204r,2,
175,Par derrier les boutoit Si debonnairement,44,l-204r-2-11,204r,2,
176,Qu'a denz les abatoit Contre le pavement,44,l-204r-2-12,204r,2,
177,Pour ſa grant mauvaiſtie Le duc le mandiſſoit,45,l-204r-2-13,204r,2,
178,Le duc qui fu pꝛeudomme Moult dolanz en eſtoit,45,l-204r-2-14,204r,2,
179,Et quant il ot .xvi. ans Sa mere qui l'amoit,45,l-204r-2-15,204r,2,
180,Diſt au duc mon ſeigneur Je croi que bon ſeroit,45,l-204r-2-16,204r,2,
181,Que vous adoubiſſiez Vostre filz qui eſt foꝛs,46,l-204r-2-17,204r,2,
182,Je croi ſ'eſt chevaliers Qu'il ſ'aviſera loꝛs,46,l-204r-2-18,204r,2,
183,Et le duc reſpondi Dame je m'i acoꝛs.,46,l-204r-2-19,204r,2,
184,Ne ſai que ce ſera J'ai grant duel de ſon coꝛs,46,l-204v-1-1,204v,1,
185,Il n'entent qu'a mal faire J'en ſui touz eſbahiz,47,l-204v-1-2,204v,1,
186,A une Penthecouſte; Qui ſont gent eſjoiz,47,l-204v-1-3,204v,1,
187,Manda le duc ſes hommes Et ſes meilleurs amis,47,l-204v-1-4,204v,1,
188,Il a mandé Robert Et li dit ſon avis,47,l-204v-1-5,204v,1,
189,Biaux filz ce dit le duc Chevalier vous vueil faire,48,l-204v-1-6,204v,1,
190,Mais muer vous faudꝛa Et changier vostre afaire,48,l-204v-1-7,204v,1,
191,Tout chevalier doit eſtre Courtoiz et debonnaire,48,l-204v-1-8,204v,1,
192,Aus bons; mais grever doit Les felons de put aire,48,l-204v-1-9,204v,1,
193,Bien l'acoꝛt diſt Robert Mais par foy ne me chaut,49,l-204v-1-10,204v,1,
194,En quel eſtat je ſoie Chevalier ou ribaut,49,l-204v-1-11,204v,1,
195,Pour tant que mes bons face Par Dieu qui ſus tous vaut,49,l-204v-1-12,204v,1,
196,Je ne depoꝛterai Aus armes bas ne haut,49,l-204v-1-13,204v,1,
197,La veille bien matin D'un jour de Penthecouſte,50,l-204v-1-14,204v,1,
198,Fu Robert bien baigniez Mais la nuit trop li couſte,50,l-204v-1-15,204v,1,
199,Quant veilla en l'egliſe L'un ſache l'autre boute,50,l-204v-1-16,204v,1,
200,Il ne pot eſtre en pais Ne ne pꝛioit Dieu goute,50,l-204v-1-17,204v,1,
201,Chevalier fu Robert. L'endemain par matin,51,l-204v-2-2,204v,1,
202,Son pere li a dit filz ſoié A Dieu enclin.,51,l-204v-2-3,204v,1,
203,Et ſouſtenez l'eglyſe. Si tenrez bonne fin.,51,l-204v-2-4,204v,2,
204,Robert ot la colee Mais il diſt ſanz latin,51,l-204v-2-5,204v,2,
205,Que ja jour de ſa vie eglyſe n'amera,52,l-204v-2-6,204v,2,
206,Aincois a ſon pooir Touz jourz le grevera,52,l-204v-2-7,204v,2,
207,Et qu'en clerc ne en preſtre Ja ne ſe fiera.,52,l-204v-2-8,204v,2,
208,Il fiſt crier les jouſtes A .i. jour qu'il nomma,52,l-204v-2-9,204v,2,
209,De toutes pars y vindꝛent Li noble chevalier,53,l-204v-2-10,204v,2,
210,Robert ſe fiſt armer Puis monta el deſtrier,53,l-204v-2-11,204v,2,
211,Il ne jouſtoit a homme Tant fuſt hardi ne fier,53,l-204v-2-12,204v,2,
212,Que li et ſon cheval Ne feïſt trebuchier,53,l-204v-2-13,204v,2,
213,A l'un rompoit les rains Et a l'autre le col,54,l-204v-2-14,204v,2,
214,Au tiers bꝛiſoit la cuiſſe Et couroit de plain vol.,54,l-204v-2-15,204v,2,
215,Vint deſtriers de rompi La journee com fol,54,l-204v-2-16,204v,2,
216,On le vint dire au duc. Qui avoit le cuer mol,54,l-204v-2-17,204v,2,
217,El champ vint tout courant Le jouſter fiſt deffendꝛe,55,l-204v-2-18,204v,2,
218,Mais Robert poꝛ ſon pere Ne voult onques deſcendꝛe,55,l-204v-2-19,204v,2,
219,S'ot fait .iii. chevaliers A terre moꝛt eſtendꝛe,55,l-204v-2-20,204v,2,
220,Chaſcun le maudiſſoit De trainer ou pendꝛe,55,l-204v-2-21,204v,2,
221,Le duc li diſt biax filz Plain es de mal erreur.,56,l-205r-1-4,204v,2,
222,Les ſeigneurs vindꝛent ci Pour toi poꝛter hounour,56,l-205r-1-5,205r,1,
223,Oꝛ les as mehaigniz et occis a dolour,56,l-205r-1-6,205r,1,
224,Loꝛs Robert le dëable; Reſpondi par folour,56,l-205r-1-7,205r,1,
225,Pere de moi blamer Vous povez trop bien taire,57,l-205r-1-8,205r,1,
226,Vouz perdez vostre paine N'ai talent de bien faire,57,l-205r-1-9,205r,1,
227,Puis que ſui chevalier; Aus moinnes ferai haire,57,l-205r-1-10,205r,1,
228,Ne leur lairai joiaus Ne riche ſaintuaire,57,l-205r-1-11,205r,1,
229,Des mos que Robert dit Fu dolans li pꝛeudons,58,l-205r-1-12,205r,1,
230,Moult marris ſe partirent De /Rouen les barons,58,l-205r-1-13,205r,1,
231,Mais Robert demoura Ne retint que gloutons,58,l-205r-1-14,205r,1,
232,Il amoit les mauvais Et ſi haoit les bons,58,l-205r-1-15,205r,1,
233,Des ce c'on vouloit faire Turp[in]eis ne tournoi,59,l-205r-1-16,205r,1,
234,Et Robert y venoit. Chaſcun ſe tenoit quoi,59,l-205r-1-17,205r,1,
235,Nul n'oſoit en fait d'armes Apꝛochier pꝛés de ſoi,59,l-205r-1-18,205r,1,
236,Car il ne depoꝛtoit Duc conte ne roy,59,l-205r-1-19,205r,1,
237,Les chevaliers diſoient Touz bas a leur meſnie,60,l-205r-1-20,205r,1,
238,Quant ce dyable vient Nous n'aſſamblerons mie,60,l-205r-1-21,205r,1,
239,Prier [estuet ]que Diex li envoit Courte vie.,60,l-205r-1-22,205r,1,
240,Car ſ'il vit longuement /Noꝛmendie eſt honnie.,60,l-205r-1-23,205r,1,
241,Avec lui ne mena Que murdꝛiers et banis,61,l-205r-2-1,205r,2,
242,Robert vit qu'il eſtoit Des plus nobles hays,61,l-205r-2-2,205r,2,
243,Loꝛs a diſt a ſa gent Loiaument vous plevis,61,l-205r-2-3,205r,2,
244,S'aſez avons fait mal Encoꝛ ferons nous pis,61,l-205r-2-4,205r,2,
245,Loꝛs parmi /Noꝛmendie Priſt foꝛt a chevauchier,62,l-205r-2-5,205r,2,
246,N'i laiſſoit abaie. Qu'il ne feïſt cerchier,62,l-205r-2-6,205r,2,
247,Ne povoit en treſoꝛ Trouver joiau ſi chier,62,l-205r-2-7,205r,2,
248,Qu'il n'en feïſt poꝛter Et qui vouloit grouchier,62,l-205r-2-8,205r,2,
249,Il eſtoit ens en l'eur Deſtruis et mis a moꝛt,63,l-205r-2-9,205r,2,
250,Maint pꝛeudomme tua Pour le ſien a grant toꝛt,63,l-205r-2-10,205r,2,
251,Au duc de /Noꝛmendie Qui hantoit a bon poꝛt,63,l-205r-2-11,205r,2,
252,En venoient les plaintes Chaſcun jour et refoꝛt,63,l-205r-2-12,205r,2,
253,L'un li diſoit ſire chier; Par foy c'eſt .i. lait Dieu,64,l-205r-2-13,205r,2,
254,Robert a violees. Les nonnains de tel lieu,64,l-205r-2-14,205r,2,
255,Je croi c'eſt .i. dëable Il ne croit pas en Dieu,64,l-205r-2-15,205r,2,
256,Ne pꝛiſe homme ne femme Une goute de ſieu.,64,l-205r-2-16,205r,2,
257,Un autre diſt au duc Sire c'eſt grant folie,65,l-205r-2-17,205r,2,
258,Que ſouſfrez que vos filz Soit de tele eſtoutie,65,l-205r-2-18,205r,2,
259,Ne puet trouver pꝛeudomme En toute /Noꝛmendie.,65,l-205r-2-19,205r,2,
260,Qui ne ſoit desrobez Ne mouſtier n'abaie,65,l-205v-1-1,205v,1,
261,Mais puis ne demoura; Pas moult longue ſaiſon,66,l-205v-1-2,205v,1,
262,Que de toute la terre S'eſmurent li baron,66,l-205v-1-3,205v,1,
263,Et vindꝛent vers le duc Conter la meſpꝛiſon,66,l-205v-1-4,205v,1,
264,Que Robert leur faiſoit L'un d'eulz diſt a cler ſon.,66,l-205v-1-5,205v,1,
265,Franc duc Robert vo filz Prent a foꝛce nos femmes,67,l-205v-1-6,205v,1,
266,Nos filles et nos nieces Trop eſt grant li difames,67,l-205v-1-7,205v,1,
267,N'en poons plus ſouffrir Se Diex nous ſaut les ames,67,l-205v-1-8,205v,1,
268,Le duc pꝛiſt a plourer. Et diſt /ſire .ſaint James,67,l-205v-1-9,205v,1,
269,Riens tant ne deſirroie; Comme d'avoir .i. filz,68,l-205v-1-10,205v,1,
270,Oꝛ en ai .i. eü. Mais vrai Diex il eſt tiex,68,l-205v-1-11,205v,1,
271,Qui de cuer le verroie Moꝛir devant mes yex,68,l-205v-1-12,205v,1,
272,Trop m'a fait de courous Loꝛs parla .i. hons viex,68,l-205v-1-13,205v,1,
273,Et diſt ſire je lo; Que Robert ſoit mandez.,69,l-205v-1-14,205v,1,
274,Par devant touz vos hommes Le mal li deffendez,69,l-205v-1-15,205v,1,
275,Et ſ'il vous contralie Em pꝛiſon le metez,69,l-205v-1-16,205v,1,
276,Le duc diſt je m'acoꝛt A ce que me loez,69,l-205v-1-17,205v,1,
277,Loꝛs fiſt on Robert querré Par treſtout le pays,70,l-205v-1-18,205v,1,
278,Mais ceulz qui le trouverent Si en oꝛent du piz,70,l-205v-1-19,205v,1,
279,Car tantost ens en l'eure Qu'il ot les mos oys,70,l-205v-2-1,205v,2,
280,Que de li ſe plaignoient Les barons du pays,70,l-205v-2-2,205v,2,
281,A chaſcun des meſſages Que le duc y tramiſt,71,l-205v-2-3,205v,2,
282,Fiſt traire les .ii. yex Et puis [si ]leur a diſt,71,l-205v-2-4,205v,2,
283,Vous endoꝛmirez miex Demain en vostre lit,71,l-205v-2-5,205v,2,
284,Mais dites a mon pere Que c'eſt en ſon deſpit,71,l-205v-2-6,205v,2,
285,Vers le duc retournerent Les meſſages bꝛiement,72,l-205v-2-7,205v,2,
286,Qui avoient ſouffert Par ſon filz griés tourment,72,l-205v-2-8,205v,2,
287,Le duc qui fu pꝛeudomme Si en fu moult dolent,72,l-205v-2-9,205v,2,
288,Loꝛs li diſtrent ſes hommes Sire c'eſt pour nient,72,l-205v-2-10,205v,2,
289,Puis qu'il a fait ainſſi Vos meſſages honnir,73,l-205v-2-11,205v,2,
290,Eſtre poez certains N'a talent de venir.,73,l-205v-2-12,205v,2,
291,Droit ſi veult et requiert C'on le face banir,73,l-205v-2-13,205v,2,
292,Adont fu fait le cri tantoſt Sanz alentir.,73,l-205v-2-14,205v,2,
293,Des /le mont /saint Michiel Jusqu'a /Vernon ſus /Saine,74,l-205v-2-15,205v,2,
294,Que chaſcun fuſt ſerjant Et ſe meiſt en paine,74,l-205v-2-16,205v,2,
295,D'empꝛiſonner Robert Et touz ceulz que il maine,74,l-205v-2-17,205v,2,
296,Quant le ſot n'ot meſtier C'on le ſaingnaſt de vaine,74,l-205v-2-18,205v,2,
297,Car tant ot de deſpit Qu'a pou n'iſſi du ſens.,75,l-205v-2-19,205v,2,
298,Les murdꝛie[r]s de ſa route Furent foꝛment dolens,75,l-206r-1-1,206r,1,
299,.Robert les confoꝛta Et jura /.ſaint Loꝛens,75,l-206r-1-2,206r,1,
300,Que il tourmentera Son pere et ſes parens,75,l-206r-1-3,206r,1,
301,Par l'art de l'anemi Fiſt une maiſon faire,76,l-206r-1-4,206r,1,
302,En une grant foꝛeſt Moult fu de foꝛt afaire,76,l-206r-1-5,206r,1,
303,Murdꝛiers larrons banis Quanqu'il en pot atraire,76,l-206r-1-6,206r,1,
304,Manda de ſa partie Et miſt en ſon repaire,76,l-206r-1-7,206r,1,
305,Trente furent enſamble Des plus crueus larrons,77,l-206r-1-8,206r,1,
306,Que l'en peüſt trouver En nules naſcions,77,l-206r-1-9,206r,1,
307,La firent moult de maus Robert fu moult maus hons,77,l-206r-1-10,206r,1,
308,Que char vouloit mengier En treſtoutes ſaiſons,77,l-206r-1-11,206r,1,
309,Il n'i eſpargnoit riens. Veille ne quarantaine,78,l-206r-1-12,206r,1,
310,Vendꝛedi n'autre jour Qui fuſt en ſa ſemainne,78,l-206r-1-13,206r,1,
311,Mais puis pour ſes meffais Endura mainte paine,78,l-206r-1-14,206r,1,
312,Ainſſi com vous oꝛré Se ne me faut l'alaine,78,l-206r-1-15,206r,1,
313,Bonne gent a cel temps Que Robert fu el bois,79,l-206r-1-16,206r,1,
314,Avecques les murdꝛie[r]s Ne pꝛiſoit pas .ii. nois,79,l-206r-1-17,206r,1,
315,Dieu ne /ſainte Marie Ne ſaint tant ſoit courtois,79,l-206r-1-18,206r,1,
316,Mais oꝛ veilliez entendꝛe Qu'il avint une fois.,79,l-206r-1-19,206r,1,
317,Robert iſſi tout ſeul Hoꝛs de ſon herbergage,80,l-206r-2-1,206r,2,
318,Que il ne doutoit homme Ne pꝛivé ne ſauvage,80,l-206r-2-2,206r,2,
319,Si comme il plut a Dieu Trouva .i. hermitage,80,l-206r-2-3,206r,2,
320,Ou avoit .vii. hermites Treſtouz de bel aage,80,l-206r-2-4,206r,2,
321,Des qu'il vit les hermites En l'eure trait ſ'eſpee,81,l-206r-2-5,206r,2,
322,Aus pꝛeudommes cria. Voſtre vie eſt alee,81,l-206r-2-6,206r,2,
323,Treſtouz .vii. les tua Sanz nule demouree,81,l-206r-2-7,206r,2,
324,Puis a dit par mon chief J'ai trouvé grant niee,81,l-206r-2-8,206r,2,
325,Ne voudꝛoie plus vivre Mais que tous hauz tondus,82,l-206r-2-9,206r,2,
326,Qui ſont parmi le monde Fuſſent ainſſi tenus,82,l-206r-2-10,206r,2,
327,Adonques eſt Robers De l'ermitage iſſus,82,l-206r-2-11,206r,2,
328,Mais tous les garnemens Qu'il avoient veſtus,82,l-206r-2-12,206r,2,
329,Furent honnis du ſanc De ceuz qu'avoit tuez,83,l-206r-2-13,206r,2,
330,Auſſi furent ſes mains Et son nez et ſes piez,83,l-206r-2-14,206r,2,
331,Tant chevaucha Robert Que mal ſ'eſtoit pꝛouvez,83,l-206r-2-15,206r,2,
332,Qu'il vit le chaſtiau d'/Arques Celle part eſt alez,83,l-206r-2-16,206r,2,
333,Car il avoit oÿ conter A un paſtour,84,l-206r-2-17,206r,2,
334,Que ſa mere devoit digner A celui jour,84,l-206r-2-18,206r,2,
335,Son pere n'i fu pas S'en ot mains de paour.,84,l-206r-2-19,206r,2,
336,Loꝛs a dit qu'a ſa mere Parlera ſanz demour,84,l-206v-1-1,206v,1,
337,En la court ſ'en entra. Mes quant la gent le virent,85,l-206v-1-2,206v,1,
338,De la paour qu'il oꝛent De toutes pars fuirent,85,l-206v-1-3,206v,1,
339,Bien poꝛ jouer aus barres Pas pꝛeſſe ne li firent,85,l-206v-1-4,206v,1,
340,Loꝛs les larmes des yex. Moult groſſes li chairent,85,l-206v-1-5,206v,1,
341,Robert diſt en ſon cuer Voir je puis bien veir,86,l-206v-1-6,206v,1,
342,Que le pueple me het. Si fait Dieu ſanz mentir,86,l-206v-1-7,206v,1,
343,A terre deſcendi. Mais nus n'oſa venir,86,l-206v-1-8,206v,1,
344,Pour lui araiſonner Ne ſon cheval tenir,86,l-206v-1-9,206v,1,
345,Si grant duel ot au cuer Qu'il traiſt nue ſ'eſpee,87,l-206v-1-10,206v,1,
346,Puis monta en la ſale Qui eſtoit longue et lee,87,l-206v-1-11,206v,1,
347,En la chambꝛe ſa mere Vint [droit ]ſanz demouree,87,l-206v-1-12,206v,1,
348,Quant ſa mere le vit Si fu eſpoventee,87,l-206v-1-13,206v,1,
349,Ne fu pas de merveille Bien fuir ſ'en cuida,88,l-206v-1-14,206v,1,
350,Mais Robert le dëable Au devant li ala.,88,l-206v-1-15,206v,1,
351,Haut li a dit ducheſſe Ne vous enfuiez ja,88,l-206v-1-16,206v,1,
352,Mais dites ſe ſavez Dame comment ce va,88,l-206v-1-17,206v,1,
353,Que je ſui ſi tres plains De toutes mauvaiſtiez,89,l-206v-1-18,206v,1,
354,De vous ou de mon pere Vient je croi li pechiez,89,l-206v-1-19,206v,1,
355,Quant la dame l'oÿ. Cheoir li vout aus piez,89,l-206v-2-1,206v,2,
356,Em plourant li dist filz La teſte me trenchiez,89,l-206v-2-2,206v,2,
357,Robert reſpondi dame Pourquoi vous tueroie,90,l-206v-2-3,206v,2,
358,J'ai aſſez fait de mal Encoꝛe pis feroie,90,l-206v-2-4,206v,2,
359,La ducheſſe diſt filz Certes la coupe eſt moie,90,l-206v-2-5,206v,2,
360,De vostre mauvaiſtie. Loꝛs li conta la voie,90,l-206v-2-6,206v,2,
361,Comment elle l'avoit Au dëable donné,91,l-206v-2-7,206v,2,
362,Com fole meſcheande De cuer deseſperé,91,l-206v-2-8,206v,2,
363,Quant Robert l'entendi De duel chay paſmé.,91,l-206v-2-9,206v,2,
364,Moult grant duel demena Quant il fu relevé,91,l-206v-2-10,206v,2,
365,Puis diſt en ſouſpirant Dyables ont envie,92,l-206v-2-11,206v,2,
366,D'avoir l'ame de moi Mais il ne l'avront mie,92,l-206v-2-12,206v,2,
367,Prendꝛe me faut conſeil Comment el ſoit garie,92,l-206v-2-13,206v,2,
368,Loꝛs a dit a ſa mere Madame je vous pꝛie,92,l-206v-2-14,206v,2,
369,Que vous me ſaluez Mon pere le pꝛeudomme,93,l-206v-2-15,206v,2,
370,Paſſer outre les mons Me faut a /la grant Romme,93,l-206v-2-16,206v,2,
371,Confeſſer mes pechiez Dont j'ai fait trop grant ſomme,93,l-206v-2-17,206v,2,
372,Devant que g'i ſerai Ne doꝛmirai bon ſomme,93,l-206v-2-18,206v,2,
373,On m'avoit foꝛbani De toute ceſte terre,94,l-206v-2-19,206v,2,
374,Mais de ce ne me chaut Ne penſe que aquerre,94,l-207r-1-1,207r,1,
375,Le ſauvement de m'ame Laz tout le cuer me ſerre,94,l-207r-1-2,207r,1,
376,De ce qu'aus sains pꝛeudommes Ai touz jourz eü guerre,94,l-207r-1-3,207r,1,
377,Robert tout em plourant Sus ſon cheval monta,95,l-207r-1-4,207r,1,
378,Vers la foꝛeſt retourne Ou les larrons laiſſa,95,l-207r-1-5,207r,1,
379,La ducheſſe ſa mere Moult grant duel demena,95,l-207r-1-6,207r,1,
380,Pour l'amour de Robert Qui ainſſi ſ'en ala,95,l-207r-1-7,207r,1,
381,A haute voiz crioit; Laſſe quelle aventure,96,l-207r-1-8,207r,1,
382,J'ai mon enfant perdu Diex ſi n'a de moi cure,96,l-207r-1-9,207r,1,
383,Au mauvais le donnai Ce fu grant deſmeſure,96,l-207r-1-10,207r,1,
384,Jamais de m'amera Car bien y a dꝛoiture,96,l-207r-1-11,207r,1,
385,En tant que la duchoiſe Faiſoit dolour pleniere,97,l-207r-1-12,207r,1,
386,Entra le duc laiens Qui venoit de riviere,97,l-207r-1-13,207r,1,
387,La ducheſſe em plourant Li conta la maniere.,97,l-207r-1-14,207r,1,
388,De Robert leur enfait Le duc fiſt mate chiere,97,l-207r-1-15,207r,1,
389,Puis diſt a la duceſſe Dame ſe repent il,98,l-207r-1-16,207r,1,
390,Et elle reſpondi; Se Dieu me gart ouil.,98,l-207r-1-17,207r,1,
391,Le duc diſt em plourant Ce[la] ne vaut .i. fil,98,l-207r-1-18,207r,1,
392,Pas ne reſtabliroient S'il eſtoient tel mil.,98,l-207r-1-19,207r,1,
393,Les dolours qu'il a faites En ceſte moꝛtel vie,99,l-207r-2-1,207r,2,
394,Non pas pour tant je pꝛi A /la vierge Marie,99,l-207r-2-2,207r,2,
395,Que bonne fin li doint; Car voir je ne croi mie,99,l-207r-2-3,207r,2,
396,S'il ſ'en va qu'il retoꝛne Jamais en /Noꝛmendie,99,l-207r-2-4,207r,2,
397,Car tuer ſe fera Se Dieu n'en a merci,100,l-207r-2-5,207r,2,
398,Le duc diſt ſon voloir Mais n'ala mie ainſſi,100,l-207r-2-6,207r,2,
399,Que puis vint a /Rouen Ce ſachiez bien garni,100,l-207r-2-7,207r,2,
400,La fille l'emperere; Amena avec lui,100,l-207r-2-8,207r,2,
401,A /Romme l'eſpouſa. Par le gré de ſon pere,101,l-207r-2-9,207r,2,
402,Mais aincois li convint Endurer moult de here,101,l-207r-2-10,207r,2,
403,Ainſſi com vous oꝛrez Avant en la matiere,101,l-207r-2-11,207r,2,
404,Bonne gent qui fait mal Droiz eſt qu'il le compere,101,l-207r-2-12,207r,2,
405,En ceſt ſiecle ou en l'autre De Robert parleron.,102,l-207r-2-13,207r,2,
406,Tant chevaucha qu'il vint Dedenz la foꝛt maiſon,102,l-207r-2-14,207r,2,
407,Que il avoit fait faire La furent li larron,102,l-207r-2-15,207r,2,
408,Touz desarmez eſtoient Pour digner li glouton.,102,l-207r-2-16,207r,2,
409,Touz les murdꝛiers en l'eure Que Robert ont choiſi,103,l-207r-2-17,207r,2,
410,Se dꝛecierent des tables Sus leur piez contre lui,103,l-207r-2-18,207r,2,
411,Mais il leur diſt ſeignours Par amours je vous pꝛi;,103,l-207r-2-19,207r,2,
412,Ne ſoiez plus larron Criez a Dieu merci,103,l-207v-1-1,207v,1,
413,Car on ne puet dembler A bonne fin venir,104,l-207v-1-2,207v,1,
414,Aler m'en veul a /Romme Mes pechiez regehir,104,l-207v-1-3,207v,1,
415,L'un des larrons parla; Et diſt ſanz alentir,104,l-207v-1-4,207v,1,
416,Je croi que /Renart veut Hermite devenir,104,l-207v-1-5,207v,1,
417,Robert qui eſtoit yer. Le pire de nous touz,105,l-207v-1-6,207v,1,
418,Eſt devenu pereſchierres Il ſe moque de nous,105,l-207v-1-7,207v,1,
419,Non fais ce diſt Robert Par la foy que doi vous,105,l-207v-1-8,207v,1,
420,Criez a Dieu merci Et il vous ſera dous,105,l-207v-1-9,207v,1,
421,Ce n'es mie maiſtriſe D'eſtre touz jourz mauvais,106,l-207v-1-10,207v,1,
422,L'un des larrons diſt ſire Ne m'en parlez jamais,106,l-207v-1-11,207v,1,
423,Poꝛ .c. mil mars d'oꝛ Ne ſeroit marchiez fais,106,l-207v-1-12,207v,1,
424,Que laiſſaiſſe l'embler Ne poꝛroie eſtre en pais,106,l-207v-1-13,207v,1,
425,Ne moi. Ce diſt li autres Touz furent d'un acoꝛt,107,l-207v-1-14,207v,1,
426,Que ne lairont l'embler Deſſiques a la moꝛt,107,l-207v-1-15,207v,1,
427,Et ſ'il ont bien emblé Qu'il embleront plus foꝛt.,107,l-207v-1-16,207v,1,
428,Robert leur reſpondi Seignour vous avez toꝛt,107,l-207v-1-17,207v,1,
429,Oꝛ entendez pour Dieu De quoi il ſ'apenſa,108,l-207v-1-18,207v,1,
430,Il ſ'en vint a la poꝛte Erranment la ferma,108,l-207v-1-19,207v,1,
431,Puis pꝛiſt une grant barre Aus larrons retourna,108,l-207v-2-1,207v,2,
432,Le pꝛemier qu'il ataint Treſtout eſcervella,108,l-207v-2-2,207v,2,
433,Puis courut ſus aus autres Si foꝛt fu eſchaufez,109,l-207v-2-3,207v,2,
434,Que treſtous les tua Point n'eſtoient armez,109,l-207v-2-4,207v,2,
435,Puis leur diſt en moquant Endoꝛmant vous tenez,109,l-207v-2-5,207v,2,
436,Je croi des oꝛe mais Preudes hommez ſerez,109,l-207v-2-6,207v,2,
437,Robert vouloit bouter Le feu en ſa maiſon,110,l-207v-2-7,207v,2,
438,Quant vit le grant treſoꝛ Dont il y ot foiſon,110,l-207v-2-8,207v,2,
439,Bien penſa ſ'il [l']ardoit Qu'il feroit meſpꝛiſon,110,l-207v-2-9,207v,2,
440,Adont ſ'en iſſy hoꝛs Sanz point d'areſtoiſon,110,l-207v-2-10,207v,2,
441,Puis ferma moult bien l'uis Miſt les cles en ſon ſain,111,l-207v-2-11,207v,2,
442,Par devant ſon viſage Fiſt la croiz de ſa main,111,l-207v-2-12,207v,2,
443,Foꝛt pꝛiſt a chevauchier Car il avoit grant fain,111,l-207v-2-13,207v,2,
444,Qu'entrez fuſt dedenz /Romme Ou demeurent Rommain,111,l-207v-2-14,207v,2,
445,Mais quant vint vers le veſpꝛe Il vit en ſon chemin,112,l-207v-2-15,207v,2,
446,Une bonne abaie Ou ot fait maint huſtin,112,l-207v-2-16,207v,2,
447,Touz les moinnes l'amoient Con tri[a]cle venin,112,l-207v-2-17,207v,2,
448,Nonpoꝛquant ſ'eſtoit l'abbé De laienz ſon couſin.,112,l-207v-2-18,207v,2,
449,Robert ſ'eſt a la poꝛte De l'abaye mis,113,l-207v-2-19,207v,2,
450,Quant les moinnes le voient Touz en ſont esbahis,113,l-208r-1-1,208r,1,
451,De la paour qu'il ont En doꝛtoir ſont fuis,113,l-208r-1-2,208r,1,
452,Adont ploura Robert Des biax yex de ſon vis.,113,l-208r-1-3,208r,1,
453,Devant l'uis du mouſtier Ala Robert deſcendꝛe,114,l-208r-1-4,208r,1,
454,Tantoſt encontre terre S'ala en crois eſtendꝛe,114,l-208r-1-5,208r,1,
455,De bon cuer requiſt Dieu Qu'il le vouſiſt deffendꝛe,114,l-208r-1-6,208r,1,
456,Des laz a l'anemi Qui le cuide ſoupꝛendꝛe,114,l-208r-1-7,208r,1,
457,Quant il fu redꝛeciez Tant parla doucement,115,l-208r-1-8,208r,1,
458,Que l'abé vint a lui Et tretout le couvent,115,l-208r-1-9,208r,1,
459,Robert ſ'agenoulla Et leur diſt doucement,115,l-208r-1-10,208r,1,
460,Je vous requier merci Pour Dieu omnipotent,115,l-208r-1-11,208r,1,
461,Car je vous ai a toꝛt Par pluſieurs foiz grevez,116,l-208r-1-12,208r,1,
462,Puis a dit a l'abé Biau ſire car alez,116,l-208r-1-13,208r,1,
463,S'il vous plaiſt a mon pere Ceſte cles li poꝛtez,116,l-208r-1-14,208r,1,
464,El lieu ou demouroie Entre vous .ii. yrez,116,l-208r-1-15,208r,1,
465,J'ai tué les larrons Qui lonc tans m'ont ſervi,117,l-208r-1-16,208r,1,
466,Je les ai mis a moꝛt N'en ſoiez en ſouſſi,117,l-208r-1-17,208r,1,
467,Moult grant treſoꝛ y a Qu'ai tolu et ravi,117,l-208r-1-18,208r,1,
468,Qu'a ceuz a qui eſtoit Soit adꝛoit departi.,117,l-208r-1-19,208r,1,
469,Robert fu herbergiez Laiens celle nuitie,118,l-208r-2-1,208r,2,
470,L'en demain au matin Laiſſa en l'abaie,118,l-208r-2-2,208r,2,
471,S'eſpee et ſon cheval S'a ſa voie acueillie,118,l-208r-2-3,208r,2,
472,Et l'abbé ſ'en ala au duc De /Noꝛmendie.,118,l-208r-2-4,208r,2,
473,La clef li a mouſtree Que Robert li bailla,119,l-208r-2-5,208r,2,
474,Et tout la maniere Du fait li raconta,119,l-208r-2-6,208r,2,
475,Le duc en la foꝛeſt Avec l'abbé ala,119,l-208r-2-7,208r,2,
476,Moult furent eſbahiz Du treſoꝛ qui fu la,119,l-208r-2-8,208r,2,
477,Le duc aus bonnes gens Treſtout rendꝛe leur fiſt,120,l-208r-2-9,208r,2,
478,Tel pꝛia pour ſon filz Qui devant l'ot maudit,120,l-208r-2-10,208r,2,
479,Tant chevaucha Robert Pour abꝛegier mon dit,120,l-208r-2-11,208r,2,
480,C'un jeudi abſolu Dedens /Romme ſe miſt,120,l-208r-2-12,208r,2,
481,Pour Dieu oꝛ entendez Douce gent debonnaire,121,l-208r-2-13,208r,2,
482,S'oꝛrez la penitance Qu'a Robert convint faire,121,l-208r-2-14,208r,2,
483,Pour les maus qu'avoit fait A aſſez de gent traire,121,l-208r-2-15,208r,2,
484,Iluec trouva le pappe Qui ert de Dieu vicaire,121,l-208r-2-16,208r,2,
485,Ou /grant mouſtiers /saint Pere Devant meſſe chanter,122,l-208r-2-17,208r,2,
486,Robert devant ſes piez S'ala errant geter.,122,l-208r-2-18,208r,2,
487,Les gens a l'apoſtole Priſtrent foꝛt a fraper,122,l-208r-2-19,208r,2,
488,Sus li mais ainz Pour ce ne ſe vout remuer,122,l-208v-1-1,208v,1,
489,Si feroient il foꝛment De baſtons deſſus ſoi,123,l-208v-1-2,208v,1,
490,Le pappe en ot pitié Si diſt laiſſez le quoi,123,l-208v-1-3,208v,1,
491,Loꝛs le pꝛiſt par la main Et li diſt lieve toi,123,l-208v-1-4,208v,1,
492,Robert li diſt /saint pere Pour Dieu confeſſez moi,123,l-208v-1-5,208v,1,
493,Se de vous n'ai conſeil Je [vaul ]pis c'un chien moꝛt,124,l-208v-1-6,208v,1,
494,Car je ne garde l'eure Que dëable m'enpoꝛt,124,l-208v-1-7,208v,1,
495,On dit que vous donnez De touz pechiez confoꝛt,124,l-208v-1-8,208v,1,
496,A Dieu ai fait deſpit Et aus ſiens a grant toꝛt,124,l-208v-1-9,208v,1,
497,Onques /Caym ne fiſt /Herodes ne /Judas,125,l-208v-1-10,208v,1,
498,Tant de mauz comme a fait Ceſt dolereus coꝛs laz,125,l-208v-1-11,208v,1,
499,Quant le pappe l'oÿ. Si li a dit em bas,125,l-208v-1-12,208v,1,
500,Biaus amis dont es tu. Robert diſt [ſ]ens eſpas.,125,l-208v-1-13,208v,1,
501,A /Roen la cité fu né Ce n'eſt pas fable,126,l-208v-1-14,208v,1,
502,On m'apele Robert; Sire non ai de dëable,126,l-208v-1-15,208v,1,
503,Filz au duc des Noꝛmans Qui eſt moult honoꝛable,126,l-208v-1-16,208v,1,
504,Loꝛs ſe ſeigna le pappe. Du pere eſperitable,126,l-208v-1-17,208v,1,
505,Et li diſt es tu ce De quoi on parle tant,127,l-208v-1-18,208v,1,
506,Il n'a en tout le monde De toi plus mal tyrant,127,l-208v-1-19,208v,1,
507,Je te conjur de Dieu Le pere tout puiſſant,127,l-208v-2-1,208v,2,
508,Que ne me faces mal N'a nule riens vivant,127,l-208v-2-2,208v,2,
509,Adont ſ'agenoulla. Robert et joint les mains,128,l-208v-2-3,208v,2,
510,Et li a dit /saint pere Pour Diex ſoiez certains,128,l-208v-2-4,208v,2,
511,Que de contricion Eſt mon cuer ſi atains,128,l-208v-2-5,208v,2,
512,Que ne feroie mal Ne pour plus ne poꝛ mains.,128,l-208v-2-6,208v,2,
513,Adont ſ'aſiſt le pappe Qui fu ſages et dous,129,l-208v-2-7,208v,2,
514,Et Robert devant li Se miſt a nus genous,129,l-208v-2-8,208v,2,
515,En vraie repentance Li diſt ſes pechiez tous,129,l-208v-2-9,208v,2,
516,Puis li conta comment Fu donné par courous,129,l-208v-2-10,208v,2,
517,Au dëable d'enfer De par la part ſa mere,130,l-208v-2-11,208v,2,
518,Dont il avoit au cuer Peſme dolour amere,130,l-208v-2-12,208v,2,
519,Le pappe le ſeigna Puis li a dit biau frere,130,l-208v-2-13,208v,2,
520,Demain au point du jour Que l'aube ſera clere,130,l-208v-2-14,208v,2,
521,A .iii. lieues de ci Devotement iras,131,l-208v-2-15,208v,2,
522,Chiés .i. mien confeſſeur De par moi li diras,131,l-208v-2-16,208v,2,
523,Qu'il te doinſt penitance Des pechiez que fais as.,131,l-208v-2-17,208v,2,
524,Et je ſui tout certain Bien conſeilliez ſeras,131,l-208v-2-18,208v,2,
525,On ne ſcet plus preudomme Deſſouz le firmament.,132,l-208v-2-19,208v,2,
526,Robert li diſt /saint pere G'irai moult doucement,132,l-209r-1-1,209r,1,
527,Diex veille que par lui Truiſſe mon ſauvement,132,l-209r-1-2,209r,1,
528,A /Romme jut la nuit Jusqu'a l'ajournement,132,l-209r-1-3,209r,1,
529,Que il ſe miſt a voie Puis ſi vint chiez l'ermite,133,l-209r-1-4,209r,1,
530,La raiſon que le pappe Li mandoit li a dite,133,l-209r-1-5,209r,1,
531,Le pꝛeudons qui vivoit De vie moult petite.,133,l-209r-1-6,209r,1,
532,En oir le pechié De Robert ſe delite,133,l-209r-1-7,209r,1,
533,Comment qu'il fuſſent lais Mais il avoit plaiſance,134,l-209r-1-8,209r,1,
534,De ce que il diſoit En bonne repentance,134,l-209r-1-9,209r,1,
535,Au derrenier li diſt Amis n'aie doutance,134,l-209r-1-10,209r,1,
536,Jusqu'a demain ferez Avec moi demourance,134,l-209r-1-11,209r,1,
537,Et puis ſ'il plaiſt a Dieu Qui de l'yaue fiſt vin,135,l-209r-1-12,209r,1,
538,Bien vous conſeillerai Demain aſſez matin,135,l-209r-1-13,209r,1,
539,Robert qui ſoloit eſtre Plus fel que .i. maſtin,135,l-209r-1-14,209r,1,
540,Eſtoit plus debonnaire C'un aignel en chemin,135,l-209r-1-15,209r,1,
541,Onques ne voult Robert. Cel jour mengier ne boire,136,l-209r-1-16,209r,1,
542,Ainz pꝛioit de bon cuer Le digne roy de gloire,136,l-209r-1-17,209r,1,
543,Qu'encontre l'anemi Li envoiaſt victoire,136,l-209r-1-18,209r,1,
544,L'ermite qui eſtoit Plain de devot memoire,136,l-209r-1-19,209r,1,
545,Quant il vit qu'il fu nuit Il fiſt Robert couchier,137,l-209r-2-1,209r,2,
546,Loꝛs dedens ſa chapele S'en entre pour veillier,137,l-209r-2-2,209r,2,
547,De bon cuer depꝛia. Le pere dꝛoiturier,137,l-209r-2-3,209r,2,
548,Qu'il li donnaſt avis Du pecheur conſeillier,137,l-209r-2-4,209r,2,
549,Li pꝛeudons ſ'endoꝛmi En tant com Dieu pꝛioit,138,l-209r-2-5,209r,2,
550,Adont li fu avis; C'uns anges li diſoit,138,l-209r-2-6,209r,2,
551,Qu'il couvient que Robert Qui en ſon lit giſoit,138,l-209r-2-7,209r,2,
552,Contreface le fol S'il veult que ſauvé ſoit,138,l-209r-2-8,209r,2,
553,Et que il ne menguce. Ne pain ne autre biens,139,l-209r-2-9,209r,2,
554,S'il ne le puet tolir Ou eſrachier aus chiens.,139,l-209r-2-10,209r,2,
555,Et face le muet Ne parole poꝛ riens,139,l-209r-2-11,209r,2,
556,Jusqu'a tant que Diex Qui envoie touz biens,139,l-209r-2-12,209r,2,
557,Par toi li face dire Que ſa penance eſt faite,140,l-209r-2-13,209r,2,
558,L'ermite ſe leva Qui foꝛment ſe rehete,140,l-209r-2-14,209r,2,
559,Quant le jour eſclaira .I. poi apꝛés la guete,140,l-209r-2-15,209r,2,
560,Se deſcoucha Robert Qu'ot conſcience nete,140,l-209r-2-16,209r,2,
561,L'ermite l'apela Et li diſt ca venez,141,l-209r-2-17,209r,2,
562,Se voulez eſtre quite Des mauz que fait avez,141,l-209r-2-18,209r,2,
563,Des oꝛ mais en avant Le fol contreferez,141,l-209r-2-19,209r,2,
564,Ne ne mengerez riens S'aus chiens ne le tolez,141,l-209v-1-1,209v,1,
565,Voir vostre penitance Eſt ainſſi oꝛdenee,142,l-209v-1-2,209v,1,
566,Que vous ne ferez mal A gent creſtiennee,142,l-209v-1-3,209v,1,
567,Ne que ne parlerez A creature nee.,142,l-209v-1-4,209v,1,
568,Se je nel vous commande Qu'a Dieu plaiſt et agree,142,l-209v-1-5,209v,1,
569,Quant Robert l'entendi Pas ne fu mal ſoigneux,143,l-209v-1-6,209v,1,
570,En regraciant Dieu Tendi ſes mains as ciex,143,l-209v-1-7,209v,1,
571,Et diſt je vous mercie Dous peres gloꝛieux.,143,l-209v-1-8,209v,1,
572,Quant pour tant ſera[i] quite De mes pechiez moꝛtieux,143,l-209v-1-9,209v,1,
573,Tres douce gent Robert Se parti de l'ermite,144,l-209v-1-10,209v,1,
574,A tout grief penitance Et la tint a petite,144,l-209v-1-11,209v,1,
575,Robert qui ot menee Touz jour vie maudite,144,l-209v-1-12,209v,1,
576,Ne pꝛiſoit pas l'oꝛguel De ceſt monde une mite,144,l-209v-1-13,209v,1,
577,Robert revint a /Romme Son baſton a ſon col,145,l-209v-1-14,209v,1,
578,Sa robe deſcira Poꝛ miex reſambler fol,145,l-209v-1-15,209v,1,
579,En /Romme ſ'en entra par /la poꝛte /ſaint Pol,145,l-209v-1-16,209v,1,
580,Deſſus une feneſtre Vit maint foꝛmage mol,145,l-209v-1-17,209v,1,
581,Foꝛt commenca a rire Robert quant il les vit,146,l-209v-1-18,209v,1,
582,Celle qui les vendoit En ſa maiſon les miſt,146,l-209v-1-19,209v,1,
583,De Robert ſe doutoit Mais en vis les pꝛeiſt,146,l-209v-2-1,209v,2,
584,Pluſeurs gens l'areſnierent Mais onques mot ne diſt,146,l-209v-2-2,209v,2,
585,Robert aloit par /Romme Son baſton paumoiant,147,l-209v-2-3,209v,2,
586,Samblant fait de plourer Et puis aloit riant,147,l-209v-2-4,209v,2,
587,Adonques ſ'aſamblerent Entour lui li enfant,147,l-209v-2-5,209v,2,
588,Savates et oꝛdures Li aloient getant,147,l-209v-2-6,209v,2,
589,Apꝛés Robert avoit Par /Romme grant huee,148,l-209v-2-7,209v,2,
590,Les enfanz le ſuivoit Toute jour a journee,148,l-209v-2-8,209v,2,
591,La court a l'emperere; D'aventure a trouvee,148,l-209v-2-9,209v,2,
592,Il entra en la ſale Qui n'eſtoit pas fermee.,148,l-209v-2-10,209v,2,
593,Robert parmi la ſale Commenca a aler,149,l-209v-2-11,209v,2,
594,Une foiz pas pour pas Puis pꝛenoit a troter,149,l-209v-2-12,209v,2,
595,L'emperere le vit Qui ſeoit au ſouper,149,l-209v-2-13,209v,2,
596,A ſes chevaliers diſt Vez [la ]biau bacheler,149,l-209v-2-14,209v,2,
597,Onques mais miex taillie A mon talent ne vi.,150,l-209v-2-15,209v,2,
598,Mais il me ſamble fol C'eſt domage de li,150,l-209v-2-16,209v,2,
599,Donnez li a mengier Je veul qu'il ſoit ſervi,150,l-209v-2-17,209v,2,
600,On l'apella aſſez Mais riens ne reſpondi,150,l-209v-2-18,209v,2,
601,Puis fu aſſis a table Mais ne mengaſt poꝛ rien.,151,l-209v-2-19,209v,2,
602,Savoit il devant lui Moult grant plenté de bien,151,l-210r-1-1,210r,1,
603,L'emperere percut Deſſous la table .i. chien,151,l-210r-1-2,210r,1,
604,Qui ot eſté blecié El bois puis diſt ca vien,151,l-210r-1-3,210r,1,
605,Et li donna .i. os. Ou de char ot aſſez,152,l-210r-1-4,210r,1,
606,Des que Robert le vit Cele part eſt alez,152,l-210r-1-5,210r,1,
607,D'une part a pꝛis l'os Qui du chien fu hapez,152,l-210r-1-6,210r,1,
608,Le chien tira d'un ſens Et Robert d'autre lez,152,l-210r-1-7,210r,1,
609,De Robert et du chien Fu moult grant laatie,153,l-210r-1-8,210r,1,
610,L'emperere rioit Et toute ſa maiſnie,153,l-210r-1-9,210r,1,
611,Robert qui avoit fain Tyra foꝛment a hie,153,l-210r-1-10,210r,1,
612,Au chien eſracha l'os S'en ala char mengie,153,l-210r-1-11,210r,1,
613,Quant l'emperere vit Que Robert l'oz runga,154,l-210r-1-12,210r,1,
614,Bien penſa qu'il fu fol .I. pain au chien geta,154,l-210r-1-13,210r,1,
615,Mais quant Robert le vit A foꝛce li oſta,154,l-210r-1-14,210r,1,
616,Quant le tint en ſa main En .ii. pars le bꝛiſa,154,l-210r-1-15,210r,1,
617,Au chien en a donné La plus grande partie,155,l-210r-1-16,210r,1,
618,Puis menga l'autre Piece poꝛ le fain qui legrie,155,l-210r-1-17,210r,1,
619,Car plus avoit jeuné De journee et demie,155,l-210r-1-18,210r,1,
620,L'emperere rioit trop foꝛt Pour la folie,155,l-210r-1-19,210r,1,
621,A ſes chevaliers diſt Seignours ſoiez certain,156,l-210r-2-1,210r,2,
622,Onques plus courtois fol Ne vit franc ne vilain,156,l-210r-2-2,210r,2,
623,Maintenant a tolu A cel chien le ſien pain.,156,l-210r-2-3,210r,2,
624,Puis ſi l'en a rendu La moitié tout [a ]plain,156,l-210r-2-4,210r,2,
625,Loꝛs donna l'en au chien Pain et char et poiſſon,157,l-210r-2-5,210r,2,
626,Afin que le fol ait Plus large gariſon,157,l-210r-2-6,210r,2,
627,Robert li en toli tant Qu'il en ot ſon bon,157,l-210r-2-7,210r,2,
628,Tant couru par laiens En ſa main .i. baſton,157,l-210r-2-8,210r,2,
629,C'un guichet vit ouvert S'entra en .i. vergier,158,l-210r-2-9,210r,2,
630,La ot une fontaine Qui ſourt ſus le gravier,158,l-210r-2-10,210r,2,
631,Robert y ala boire Pour ſon ſoif eſtanchier,158,l-210r-2-11,210r,2,
632,Et quant vint vers le veſpꝛe Qu'il dut aler couchier,158,l-210r-2-12,210r,2,
633,Robert regarda bien Quel part le chien tourna,159,l-210r-2-13,210r,2,
634,Tout adez le ſui Point ne li eſchapa,159,l-210r-2-14,210r,2,
635,Tant que poꝛ ſoi doꝛmir Sous .i. degré ala,159,l-210r-2-15,210r,2,
636,Li ſainz homs l'apercut Delez li ſe coucha,159,l-210r-2-16,210r,2,
637,Par de coſté le chien S'ala couchier Robert,160,l-210r-2-17,210r,2,
638,L'emp[er]ere le vit Si diſt de cuer ouvert,160,l-210r-2-18,210r,2,
639,C'on face qu'ait bon lit Et ſoit moult bien couvert.,160,l-210r-2-19,210r,2,
640,Loꝛs l'en apoꝛta .i. Un varlet plus apert,160,l-210v-1-1,210v,1,
641,Et .ii. blans dꝛas de lin Qui furent grant et lé.,161,l-210v-1-2,210v,1,
642,Mais Robert n'en ot cure Tout a dehoꝛs geté,161,l-210v-1-3,210v,1,
643,L'emperere le ſot Errant a commandé,161,l-210v-1-4,210v,1,
644,C'on pꝛeiſt en la voute Du blanc fuerre plenté,161,l-210v-1-5,210v,1,
645,Loꝛs poꝛta l'en du fuerre Deſſous Robert grant tas,162,l-210v-1-6,210v,1,
646,Il ſe coucha deſſus Car il eſtoit moult laz,162,l-210v-1-7,210v,1,
647,De li firent par /Romme Petit et grant leur gas,162,l-210v-1-8,210v,1,
648,Et le tindꝛent pour fol Mais il ne l'eſtoit pas,162,l-210v-1-9,210v,1,
649,Combien qu'il ne mengaſt Foꝛs ce qu'au chien toloit,163,l-210v-1-10,210v,1,
650,Le chien apercut bien Que chaſcun li donnoit,163,l-210v-1-11,210v,1,
651,Pour l'amour de Robert Si que foꝛment l'amoit,163,l-210v-1-12,210v,1,
652,Tant qu'avint a .i. jour Que li roys court tenoit,163,l-210v-1-13,210v,1,
653,Il y vint pour digner .I. moult riche Juys,164,l-210v-1-14,210v,1,
654,Qui eſtoit receveur Des rentes du pays,164,l-210v-1-15,210v,1,
655,Par ſoi a une table fu Moult noblement aſſis,164,l-210v-1-16,210v,1,
656,Loꝛs pꝛiſt Robert ſon chien Entre ſes bꝛas l'a mis,164,l-210v-1-17,210v,1,
657,Puis ſacha le Juif .i. poi Par de derrier,165,l-210v-1-18,210v,1,
658,Et il ſe retourna ſi dꝛoit Qu'a ſouhaitier.,165,l-210v-1-19,210v,1,
659,Li fiſt Robert du chien Le trou du cul baiſier,165,l-210v-2-1,210v,2,
660,Loꝛs pꝛiſtrent foꝛt a rire Li duc et li pꝛincier,165,l-210v-2-2,210v,2,
661,Mais le Juys en ot. En ſon cuer grant deſpit.,166,l-210v-2-3,210v,2,
662,Loꝛs lait ſon chien aler Maintenant ſanz reſpit,166,l-210v-2-4,210v,2,
663,Quanqu'avoit ſus la table Tantoſt par terre miſt,166,l-210v-2-5,210v,2,
664,Par amours bonne gent Oez que Robert fiſt,166,l-210v-2-6,210v,2,
665,Il vit a .i. matin C'on menoit eſpouſer,167,l-210v-2-7,210v,2,
666,Une jone Juyve; C'on ot bien fait parer,167,l-210v-2-8,210v,2,
667,Robert la courut pꝛendꝛe Et puis l'ala flater,167,l-210v-2-9,210v,2,
668,En la plus laide[ boue] Qu'il pot onques trouver,167,l-210v-2-10,210v,2,
669,Puis ſ'en couru Robert Sa macue levee,168,l-210v-2-11,210v,2,
670,Ou il ſot c'on avoit Leur cuiſine atournee,168,l-210v-2-12,210v,2,
671,.I. chat bouta tout vif Boullir en leur poꝛee,168,l-210v-2-13,210v,2,
672,L'emperere le ſot Si en fiſt grant riſee.,168,l-210v-2-14,210v,2,
673,Lonc temps hanta a /Romme Robert c'on tint pour sot,169,l-210v-2-15,210v,2,
674,Onques ne but de vin Ne n'oſa parler mot,169,l-210v-2-16,210v,2,
675,Ne ne menga riens nee S'au[s] chienz tolier nel pot,169,l-210v-2-17,210v,2,
676,Ne ne giſoit qu'au fuerre Mais puis quant a Diex plot,169,l-210v-2-18,210v,2,
677,Remonta en hauteſce Et fu moult chier tenus.,170,l-210v-2-19,210v,2,
678,Douce gent entendez Pour Diex qui eſt laſſus,170,l-211r-1-1,211r,1,
679,S'oꝛrez par quel maniere Robert fu abſolus,170,l-211r-1-2,211r,1,
680,Huimais poꝛrez oir Gracieuſes vertus,170,l-211r-1-3,211r,1,
681,L'emperere de /Romme Qui a ce temps regnoit,171,l-211r-1-4,211r,1,
682,Ot une jone fille Qui parler ne pooit,171,l-211r-1-5,211r,1,
683,Le ſeneſchal de /Romme De tout ſon cuer l'amoit,171,l-211r-1-6,211r,1,
684,Par li et par les ſiens Moult requiſe l'avoit,171,l-211r-1-7,211r,1,
685,Mais onques l'emperere Ne li vout otroier,172,l-211r-1-8,211r,1,
686,Loꝛs fiſt le ſeneſchal Ses chaſtiaus enfoꝛcier,172,l-211r-1-9,211r,1,
687,Bien cuida l'emperere grever et eſſillier,172,l-211r-1-10,211r,1,
688,Mais ne demoura pas Je cuit .i. an entier,172,l-211r-1-11,211r,1,
689,Que .vi. roys ſarrazins Et toute leur maiſnie,173,l-211r-1-12,211r,1,
690,Vindꝛent aſſaillir /Romme Et l'ont toute eſſillie,173,l-211r-1-13,211r,1,
691,L'emperere le ſot S'en fiſt chiere marie,173,l-211r-1-14,211r,1,
692,Mais non pour tant il diſt A ſa chevalerie,173,l-211r-1-15,211r,1,
693,Je vous pꝛi biax ſeignoꝛs Que nous nous enſaions,174,l-211r-1-16,211r,1,
694,Contre ces Sarrazins nostre dꝛoit deffendons,174,l-211r-1-17,211r,1,
695,Et il li reſpondirent. Sire bien le voulons,174,l-211r-1-18,211r,1,
696,Loꝛs ſ'alerent armer Sanz point d'arreſtoiſon,174,l-211r-1-19,211r,1,
697,De /Romme ſ'en iſſirent Pour commencier mellee,175,l-211r-2-1,211r,2,
698,Mais meſche[u] leur fuſt Briement celle journee,175,l-211r-2-2,211r,2,
699,Se ne fuſt /Jhesucriſt Et /la Vierge honnouree,175,l-211r-2-3,211r,2,
700,Et Robert c'on tenoit Pour fol en la contree,175,l-211r-2-4,211r,2,
701,Cel jour eſtoit alé Pour boire a la fontaine,176,l-211r-2-5,211r,2,
702,Mais une vois oÿ Plus douce que ſeraine,176,l-211r-2-6,211r,2,
703,Qui diſt pꝛen ceſt deſtrier Que je yci t'amainne,176,l-211r-2-7,211r,2,
704,Et ſi t'arme des armes Qui ſont blanches com laine,176,l-211r-2-8,211r,2,
705,Robert n'oſa parler Mais ſus li la croiz fiſt,177,l-211r-2-9,211r,2,
706,Loꝛs vint aus blanches armes Et ſ'arma ſanz reſpit,177,l-211r-2-10,211r,2,
707,Puis monta el deſtrier Eſcu et lance pꝛiſt,177,l-211r-2-11,211r,2,
708,La fille l'emperere. Toute la choſe vit,177,l-211r-2-12,211r,2,
709,Mais Robert ne ceſſa Tant qu'il vint en l'eſtour,178,l-211r-2-13,211r,2,
710,Ou Sarrazins avoient De touz poins le meillour,178,l-211r-2-14,211r,2,
711,Il ſ'embati ſus eulz Et feri tant cel jour,178,l-211r-2-15,211r,2,
712,Qu'il les en fiſt fuir Et moꝛir a dolour,178,l-211r-2-16,211r,2,
713,Et loꝛs vers la fontaine Robert ſ'en retourna,179,l-211r-2-17,211r,2,
714,Deſſus le cheval blanc Les armes retrouſſa,179,l-211r-2-18,211r,2,
715,Errant ſ'eſvanoy Et Robert demoura.,179,l-211r-2-19,211r,2,
716,La fille l'emperere; Tout le fait regarda.,179,l-211v-1-1,211v,1,
717,Celui qui ot le jour Maint Sarrazin tué,180,l-211v-1-2,211v,1,
718,Eſtoit par le viſage Foꝛment eſgratiné,180,l-211v-1-3,211v,1,
719,L'emperere de /Romme A Jhesucriſt loé,180,l-211v-1-4,211v,1,
720,Pour ce que li paien Furent desbareté,180,l-211v-1-5,211v,1,
721,S'ot grant avoir conquis Le ſoir quant on ſoupa,181,l-211v-1-6,211v,1,
722,Vint Robert en la ſale Le roy le regarda,181,l-211v-1-7,211v,1,
723,Eſgratiné le vit Foꝛment li em peſa,181,l-211v-1-8,211v,1,
724,Puis diſt foi qu'a Dieu doi Ceens fauſſe gent a,181,l-211v-1-9,211v,1,
725,En tant qu'avons eſté En ceſt jour la dehoꝛs,182,l-211v-1-10,211v,1,
726,Ont ainſſi atourné Ce laz chetif de coꝛs,182,l-211v-1-11,211v,1,
727,A ame ne fait mal Nient plus que ſ'il fuſt moꝛs,182,l-211v-1-12,211v,1,
728,Il eſt fol debonnaire Et ſi croi qu'il ſoit foꝛs,182,l-211v-1-13,211v,1,
729,Un autre chevalier. Diſt ſire ne vous chaille,183,l-211v-1-14,211v,1,
730,Hui fait avons la hoꝛs Sus Paiens la bataille,183,l-211v-1-15,211v,1,
731,Et il a fait la ſoue Caiens o la merdaille,183,l-211v-1-16,211v,1,
732,Le roy li reſpondi Par foy vaille que vaille,183,l-211v-1-17,211v,1,
733,Se je le voi mal faire Bien l'en ferai vengier,184,l-211v-1-18,211v,1,
734,Mais me ſaroit on dire Qui fu le chevalier,184,l-211v-1-19,211v,1,
735,Qui nous a au jour d'ui; Si bien venu aidier,184,l-211v-2-1,211v,2,
736,Et loꝛs ſ'en vint la fille De ſon pere apꝛochier,184,l-211v-2-2,211v,2,
737,Si li mouſtroit le fol Que ne povoit parler,185,l-211v-2-3,211v,2,
738,Mais ne ſot l'emperere Ses ſignes aviſer,185,l-211v-2-4,211v,2,
739,Loꝛs fiſt a ſa maiſtreſſe En haſte demander,185,l-211v-2-5,211v,2,
740,Que c'eſtoit que ſa fille Li vouloit demouſtrer,185,l-211v-2-6,211v,2,
741,Sa maiſtreſſe diſt ſire Faire veult demouſtrance,186,l-211v-2-7,211v,2,
742,Que le fol vous a fait La bele ſecourance,186,l-211v-2-8,211v,2,
743,Et qu'il ſ'eſt combatu A eſcu et a lance,186,l-211v-2-9,211v,2,
744,Pour tant vous envoit Diex Diſt le roy grant meſchance,186,l-211v-2-10,211v,2,
745,Enſeignier la devez Et vous l'afolez toute.,187,l-211v-2-11,211v,2,
746,Comment tendꝛoit ce fol De chevaliers la route,187,l-211v-2-12,211v,2,
747,Ne il n'avroit cheval Ne armes c'eſt ſanz doute,187,l-211v-2-13,211v,2,
748,La pucelle ſe tut Car ſon pere redoute,187,l-211v-2-14,211v,2,
749,La choſe demoura Ainſſi juſques a tant,188,l-211v-2-15,211v,2,
750,Que Sarrazin revindꝛent O empire moult grant,188,l-211v-2-16,211v,2,
751,Li Rommain ſ'en iſſirent Mais moꝛs fuſſent errant,188,l-211v-2-17,211v,2,
752,Quant le blanc chevalier Y vint comme devant,188,l-211v-2-18,211v,2,
753,Mais onques ne pot eſtre Parceu n'aviſé.,189,l-211v-2-19,211v,2,
754,Quelle part il tourna Quant le champ fu finé,189,l-212r-1-1,212r,1,
755,Foꝛs ſanz plus la pucelle Qui ot bien regardé,189,l-212r-1-2,212r,1,
756,Comment ſe desarma Et comment fu armé,189,l-212r-1-3,212r,1,
757,Jusqu'a la tierce anee La choſe demoura,190,l-212r-1-4,212r,1,
758,Que l'oſt des Sarrazins Arriere retourna,190,l-212r-1-5,212r,1,
759,L'emperere de /Romme Ses chevaliers manda,190,l-212r-1-6,212r,1,
760,Puis leur a dit ſeigneur Pour Dieu entendez ca,190,l-212r-1-7,212r,1,
761,Il nous faudꝛa combatre Vers la gent l'averſier,191,l-212r-1-8,212r,1,
762,Je vous pꝛi ſ'au ſecours Vient le blanc chevalier,191,l-212r-1-9,212r,1,
763,Qu'en agait vous metez Et penſez deſploitier,191,l-212r-1-10,212r,1,
764,Que ſanz parler a nous Il ne puiſt retourner,191,l-212r-1-11,212r,1,
765,A ce mot ſanz plus dire De /Romme ſ'en iſſirent,192,l-212r-1-12,212r,1,
766,.XV. des miex montez En .i. agait ſe mirent,192,l-212r-1-13,212r,1,
767,Et les autres de front Es Paiens ſe ferirent,192,l-212r-1-14,212r,1,
768,Puis ne demoura gaires Que le chevalier vi[re]nt,192,l-212r-1-15,212r,1,
769,Qui fu touz blans armez Et s'avoit deſtrier blanc,193,l-212r-1-16,212r,1,
770,Es Paiens ſe feri et tint Tout nu le bꝛanc,193,l-212r-1-17,212r,1,
771,A l'un coupe la teſte Et a l'autre le flanc,193,l-212r-1-18,212r,1,
772,De quelle part qu'il tourne Fait tout couvrir de ſanc,193,l-212r-1-19,212r,1,
773,Tantoſt fu deſconfite La fauſſe gent vilainne,194,l-212r-2-1,212r,2,
774,Le blanc chevalier voient Raler vers la fontaine,194,l-212r-2-2,212r,2,
775,Quant les .xv. Rommains Qui furent en la plaine,194,l-212r-2-3,212r,2,
776,Li eſcrierent maiſtre Tyrez a vous vo rene,194,l-212r-2-4,212r,2,
777,Et dites qui vous eſtes Ne de con fait pais,195,l-212r-2-5,212r,2,
778,Quant Robert les oÿ Il fu touz eſbahis,195,l-212r-2-6,212r,2,
779,Il bꝛocha au travers Contremont .i. larris,195,l-212r-2-7,212r,2,
780,A touz leur eſchapa Qu'a .i. qui fu haſtis,195,l-212r-2-8,212r,2,
781,Si foꝛt et de bon cuer Le ſui et haſta.,196,l-212r-2-9,212r,2,
782,Que le fer de la lance En ſa cuiſſe laiſſa,196,l-212r-2-10,212r,2,
783,Non pourquant au derrier Robert leur eſchapa,196,l-212r-2-11,212r,2,
784,A la fontaine vint Errant ſe desarma,196,l-212r-2-12,212r,2,
785,Les armeures blanches Miſt ſus le blanc cheval,197,l-212r-2-13,212r,2,
786,Loꝛs ne ſot ſ'il tourna Ou amont ou aval,197,l-212r-2-14,212r,2,
787,Robert qui ot vers Dieu Le cuer bon et loial,197,l-212r-2-15,212r,2,
788,Trait le fer de ſa cuiſſe Qui moult li faiſoit mal.,197,l-212r-2-16,212r,2,
789,Entre .ii. pierres miſt Le fer ſanz demouree,198,l-212r-2-17,212r,2,
790,Herbe cueilli et mouſſe S'a ſa plaie temptee,198,l-212r-2-18,212r,2,
791,La fille l'emperere A moult bien regardee,198,l-212r-2-19,212r,2,
792,Toute ſa contenance Plus l'amoit que riens nee,198,l-212v-1-1,212v,1,
793,Robert eſt a la cour Tout clochant retourné,199,l-212v-1-2,212v,1,
794,Loꝛs vint le chevalier Qui li avoit bouté,199,l-212v-1-3,212v,1,
795,Le fer dedens ſa cuiſſe Le fuſt a rapoꝛté,199,l-212v-1-4,212v,1,
796,En quoi le fer eſtoit Puis a au roy conté,199,l-212v-1-5,212v,1,
797,Qu'au blanc chevalier pꝛendꝛe Miſt toute ſa puiſſance,200,l-212v-1-6,212v,1,
798,Et comment en ſa cuiſſe Miſt le fer de ſa lance,200,l-212v-1-7,212v,1,
799,Je me repent foꝛment Que je l'ai fait grevance,200,l-212v-1-8,212v,1,
800,/La mere Dieu la veille Deffendꝛe de meſchance,200,l-212v-1-9,212v,1,
801,Ne ſai ſe pooit eſtre Choſe eſperituel.,201,l-212v-1-10,212v,1,
802,Mais ſachiez vraiement Que c'eſt .i. homs moꝛtel,201,l-212v-1-11,212v,1,
803,Je vous dirai conſeil Qui ert et bon et bel,201,l-212v-1-12,212v,1,
804,Gardez n'ait ci entour Ne cité ne chaſtel,201,l-212v-1-13,212v,1,
805,Ou ne faciez crier Que qui a vous vendꝛa,202,l-212v-1-14,212v,1,
806,Armé de blanches armes Et blanc cheval avra,202,l-212v-1-15,212v,1,
807,Pour tant qu'apoꝛt le fer De celle lance la.,202,l-212v-1-16,212v,1,
808,Que l'une de parties De l'empire tendꝛa,202,l-212v-1-17,212v,1,
809,Et ſ'avra vostre fille Qui eſt belle et parfaite,203,l-212v-1-18,212v,1,
810,Mais qu'il mouſtre la plaie Qui du fer li fu faite,203,l-212v-1-19,212v,1,
811,L'emperere li diſt Ceſt conſeil bien me hete.,203,l-212v-2-1,212v,2,
812,Car il me ſamble bon Et gentil et honneſte.,203,l-212v-2-2,212v,2,
813,Loꝛs fu le cri criez Tout par tout le pays,204,l-212v-2-3,212v,2,
814,Le ſenechal le ſot; Moult en fu reſjois,204,l-212v-2-4,212v,2,
815,Que il n'avoit la fille A pou n'eſragoit vis,204,l-212v-2-5,212v,2,
816,Bien la cuida avoir Il fiſt que folz nais.,204,l-212v-2-6,212v,2,
817,Que Diex l'ot a Robert De moult lonc tans lotie,205,l-212v-2-7,212v,2,
818,Qu'en fait d'armes l'avoit Loiaument deſervie,205,l-212v-2-8,212v,2,
819,Avec le chien giſoit Qui ſa plaie ot lechie.,205,l-212v-2-9,212v,2,
820,A avoir la pucelle. Certes ne penſoit mie,205,l-212v-2-10,212v,2,
821,Ains plouroit tendꝛe[me]nt La nuit pour ſes pechiez,206,l-212v-2-11,212v,2,
822,Le ſeneſchal de /Romme S'eſt moult toſt pourchaciez,206,l-212v-2-12,212v,2,
823,De blanc cheval et d'armes Bien fu appareilliez,206,l-212v-2-13,212v,2,
824,L'emperere ſ'il puet Sera bien engingniez,206,l-212v-2-14,212v,2,
825,Qu'il miſt .i. fer de glaive En ſa cuiſſe dedens,207,l-212v-2-15,212v,2,
826,Tant endura d'angoiſſe Que il chay au[s] denz,207,l-212v-2-16,212v,2,
827,Loꝛs fiſt le ſeneſchal Armer toutes ſes gens,207,l-212v-2-17,212v,2,
828,Errant ſ'en vint a /Romme Moult eſtoit biaus et gens,207,l-212v-2-18,212v,2,
829,Mais il avoit le cuer Tout plain de tricherie.,208,l-212v-2-19,212v,2,
830,Avoir vouloit la choſe Qu'il n'ot pas deſervie,208,l-213r-1-1,213r,1,
831,Non pour quant ſi dit on Souvent mainte foie,208,l-213r-1-2,213r,1,
832,Que cil qui le bien gaaigne A la foiz ne l'a mie,208,l-213r-1-3,213r,1,
833,Le ſeneſchal cuida Par ſon grant vantement,209,l-213r-1-4,213r,1,
834,Enginier la pucelle Mais on dit bien ſouvent,209,l-213r-1-5,213r,1,
835,Que de ce que fol penſe Demeure largement,209,l-213r-1-6,213r,1,
836,Il vint a l'emperere Et li diſt hautement,209,l-213r-1-7,213r,1,
837,Sire je ſui celui Qui ſ'en vint a l'aſaut,210,l-213r-1-8,213r,1,
838,Par .iii. foiz ſus Paiens Moult y ſouffri de chaut.,210,l-213r-1-9,213r,1,
839,Seneſchal diſt le roy Pour le coꝛs /saint Thibaut,210,l-213r-1-10,213r,1,
840,Fuſtes vous la pour moi Ouil ſe Diex me ſaut,210,l-213r-1-11,213r,1,
841,Seneſchal diſt le roy Preuz eſtes et gentis,211,l-213r-1-12,213r,1,
842,Par m'ame je cuidoie Que fuſſiez anemis,211,l-213r-1-13,213r,1,
843,Sire diſt le traitre N'en ſoiez eſbahis,211,l-213r-1-14,213r,1,
844,Loial cuer ne faut point Au foꝛt a ſes amis,211,l-213r-1-15,213r,1,
845,Le fer tendi au roy. Et puis ſe trait avant,212,l-213r-1-16,213r,1,
846,La plaie li mouſtra Du fer bien aparant,212,l-213r-1-17,213r,1,
847,Le chevalier connut ſon fer Que c'est son fer tranchant,212,l-213r-1-18,213r,1,
848,Mais il doutoit Le glout; poꝛ ce ſ'ala taiſant,212,l-213r-1-19,213r,1,
849,Robert qui fiſt le fol Touz ces parlers ooit,213,l-213r-2-1,213r,2,
850,Encoꝛe pour la plaie De ſa cuiſſe clochoit,213,l-213r-2-2,213r,2,
851,Mais ſachiez que l'ermite Qui confeſſé l'avoit,213,l-213r-2-3,213r,2,
852,Dedenz ſon hermitage Une nuit ſe doꝛmoit,213,l-213r-2-4,213r,2,
853,Loꝛs li diſt une voiz Qu'a /Romme ſ'en alaſt,214,l-213r-2-5,213r,2,
854,Et qu'il cerchaſt la ville Tant que Robert trouvaſt,214,l-213r-2-6,213r,2,
855,On l'apeloit dëable Ainz qu'a bien ſ'atournaſt,214,l-213r-2-7,213r,2,
856,Et puis el non de Dieu Li deiſt qu'il parlaſt,214,l-213r-2-8,213r,2,
857,L'ermite quant fu jour Bonnement ſe leva,215,l-213r-2-9,213r,2,
858,Em pꝛiant Jhesucriſt Vers /Romme ſ'en tourna,215,l-213r-2-10,213r,2,
859,Le ſeneſchal au roy Sa fille demanda,215,l-213r-2-11,213r,2,
860,Et il li reſpondi Que volentiers l'ara,215,l-213r-2-12,213r,2,
861,On fiſt mander le pape Et puis vint la pucelle,216,l-213r-2-13,213r,2,
862,Qui detoꝛdoit ſes poins Et gratoit ſa maiſſelle,216,l-213r-2-14,213r,2,
863,Que bien ſavoit du fait La certaine querelle,216,l-213r-2-15,213r,2,
864,Son pere l'amena A l'uis de la chapele,216,l-213r-2-16,213r,2,
865,Cel jour fiſt Diex a/ Romme Grant vertus en apert,217,l-213r-2-17,213r,2,
866,A fin c'on conneüſt Le pꝛeudomme Robert.,217,l-213r-2-18,213r,2,
867,Que treſtouz bas et haut L'apeloient Trubert.,217,l-213r-2-19,213r,2,
868,Pour le ſervice faire Fu ja le livre ouvert,217,l-213v-1-1,213v,1,
869,Quant la jone pucelle Qui point parler ne ſot,218,l-213v-1-2,213v,1,
870,Parla a ſon chier pere Et diſt bien vous voi ſot,218,l-213v-1-3,213v,1,
871,Qui creez ce traitre Il ment a chaſcun mot,218,l-213v-1-4,213v,1,
872,Mais caiens a .i. homme Qui eſt dous et devot,218,l-213v-1-5,213v,1,
873,Par ſa bonté m'a Diex La parole rendue,219,l-213v-1-6,213v,1,
874,Par ſignes ne povoie De riens eſtre creue,219,l-213v-1-7,213v,1,
875,Li roys ot moult grant joie Quant il l'a entendue,219,l-213v-1-8,213v,1,
876,Sa fille qui parla Lonctemps ot eſté mue,219,l-213v-1-9,213v,1,
877,Maugré ſien la laiſſa Yluec le ſeneſchal,220,l-213v-1-10,213v,1,
878,Qui vit que ſa beſoingne Aloit du tout a mal.,220,l-213v-1-11,213v,1,
879,Deſcendi de la ſale Si vint a ſon cheval,220,l-213v-1-12,213v,1,
880,Sanz femme ſ'en fuy Tout le pendant du val,220,l-213v-1-13,213v,1,
881,Li roys ot poꝛ ſa fille De la joie tretant,221,l-213v-1-14,213v,1,
882,Qu'il ne ſe donna garde Du chetif meſcheant,221,l-213v-1-15,213v,1,
883,Loꝛs li diſt l'apoſtoile Ma ſuer je vous demant,221,l-213v-1-16,213v,1,
884,Qui eſt le saint pꝛeudomme Dont vous alez parlant,221,l-213v-1-17,213v,1,
885,Sire diſt la pucelle Qui n'eſtoit pas vilainne,222,l-213v-1-18,213v,1,
886,Je vous dira[i] du fait La verité certaine,222,l-213v-1-19,213v,1,
887,L'emperere et le pappe Mena a la fontaine,222,l-213v-2-1,213v,2,
888,Le fer d'entre .ii. pierres Sacha a moult grant paine,222,l-213v-2-2,213v,2,
889,On manda le troncon Dont le fer fu partis,223,l-213v-2-3,213v,2,
890,Puis furent mis enſamble Mais Diex de paradis,223,l-213v-2-4,213v,2,
891,Les rejoint ſi tres bien Qu'a chaſcun fu avis,223,l-213v-2-5,213v,2,
892,C'onques n'eüſt eſté; Ne rompu ne maumis,223,l-213v-2-6,213v,2,
893,Pour les vertus eſtoient Ceulz de /Romme moult liez,224,l-213v-2-7,213v,2,
894,La fille diſt au pappe Sire de voir ſachiez,224,l-213v-2-8,213v,2,
895,Qu'en ceſte place ci S'est .iii. foiz haubergiez,224,l-213v-2-9,213v,2,
896,Celui par qui nous ſommes Des Sarrazins vengiés,224,l-213v-2-10,213v,2,
897,Je vi bien par .iii. fois Comment ſe desarmoit,225,l-213v-2-11,213v,2,
898,Mais ſavoit ne pooie Ou le cheval aloit,225,l-213v-2-12,213v,2,
899,Ne les armes auſſi. Mais le ſaint homs venoit,225,l-213v-2-13,213v,2,
900,Geſir avec le chien Je croi bien qu'il y ſoit.,225,l-213v-2-14,213v,2,
901,On ne m'en voloit croire Et ſi eſt choſe vraie,226,l-213v-2-15,213v,2,
902,Pere bien vous a fait Droiz eſt qu'ait bonne paie,226,l-213v-2-16,213v,2,
903,Alez parler a lui. Voir de riens ne m'eſmaie,226,l-213v-2-17,213v,2,
904,Que du fer ne trouvez En ſa cuiſſe la plaie,226,l-213v-2-18,213v,2,
905,Li roys et l'apoſtoile Et pluſeurs gens de bien,227,l-213v-2-19,213v,2,
906,S'en vindꝛent vers Robert Qui giſoit lés le chien,227,l-214r-1-1,214r,1,
907,Moult bel le ſaluerent Mais il ne leur diſt rien,227,l-214r-1-2,214r,1,
908,L'emperere li diſt Biax douz amis cha vien,227,l-214r-1-3,214r,1,
909,Et me mouſtre ta cuiſſe Par fine amour te pꝛi,228,l-214r-1-4,214r,1,
910,Robert pꝛiſt .i. feſtu Et joua deſcremie,228,l-214r-1-5,214r,1,
911,Au pape fiſt la moe A la fin que il rie,228,l-214r-1-6,214r,1,
912,Mais n'en avoit talent Vers Robert ſ'umelie,228,l-214r-1-7,214r,1,
913,Et li diſt tres douz filz Je ſui pappe clamez,229,l-214r-1-8,214r,1,
914,De par Dieu vous commant Qui en croiz fu penez,229,l-214r-1-9,214r,1,
915,Que vous parlez a moi Se pooir en avez,229,l-214r-1-10,214r,1,
916,A ce mot ſ'eſt Robert A reculons levez,229,l-214r-1-11,214r,1,
917,Au pappe fiſt la figue Puis le ſeigna d'un os,230,l-214r-1-12,214r,1,
918,Aus ſignes qu'il faiſoit Sambloit bien eſtre fos,230,l-214r-1-13,214r,1,
919,Hé vous venir l'ermite Qui avoit moult bon los,230,l-214r-1-14,214r,1,
920,Tantoſt qu'il vit Robert Si li a dit ces mos.,230,l-214r-1-15,214r,1,
921,Amis entendez moi Moult bien vous connoiſſons,231,l-214r-1-16,214r,1,
922,Voir Robert le dëable Soloit eſtre vos nons,231,l-214r-1-17,214r,1,
923,Mais Robert l'omme Dieu Bien nommer vous puet ons,231,l-214r-1-18,214r,1,
924,Touz nous avez ſauvez En ceſte regions,231,l-214r-1-19,214r,1,
925,Vous povez bien parler Sachiez en bonne foy,232,l-214r-2-1,214r,2,
926,Que /le douz Jhesucriſt Le vous mande par moi,232,l-214r-2-2,214r,2,
927,Robert ſ'agenoulla Et diſt gloꝛieus roy,232,l-214r-2-3,214r,2,
928,Liez ſui quant ai tant fait Qu'acoꝛdé ſui a toi,232,l-214r-2-4,214r,2,
929,Gloꝛieus ſire pere Je doi bien eſtre liez,233,l-214r-2-5,214r,2,
930,Quant j'ai fait ma penance Des maus que j'ai bꝛaciez,233,l-214r-2-6,214r,2,
931,Vrai Diex donnez moi grace Par vos ſaintes pitiez,233,l-214r-2-7,214r,2,
932,Devons ſervir touz diz Sanz faire mauvaiſtiez,233,l-214r-2-8,214r,2,
933,Le pueple ot moult joie Quant Robert dut parler,234,l-214r-2-9,214r,2,
934,Li roys li voult ſa fille A eſpouſe donner,234,l-214r-2-10,214r,2,
935,Mais onques li ſainz Hons ne ſ'i voult acoꝛder,234,l-214r-2-11,214r,2,
936,Aincois avec l'ermite S'en ala demourer,234,l-214r-2-12,214r,2,
937,Mais puis ne tarda mie La montance d'un mois,235,l-214r-2-13,214r,2,
938,Que /le douz Jhesucriſt Li fiſt noncier .iii. fois,235,l-214r-2-14,214r,2,
939,Qu'il retournaſt a /Romme Et que ſelonc les loys,235,l-214r-2-15,214r,2,
940,Eſpouſaſt la pucelle Qui le cuer ot courtois,235,l-214r-2-16,214r,2,
941,Et qu'il iſtroit d'euz .ii. Encoꝛe tel lignie,236,l-214r-2-17,214r,2,
942,De quoi le foi de Dieu Seroit moult ſouhaucie,236,l-214r-2-18,214r,2,
943,Loꝛs vint Robert a /Romme Si eſpouſa ſ'amie.,236,l-214r-2-19,214r,2,
944,Puis ot il moult grant fain D'aler en /Noꝛmendie,236,l-214v-1-1,214v,1,
945,Par le gré l'emperere S'eſmut o tout grant gent,237,l-214v-1-2,214v,1,
946,Plenté mena ſommiers Chargiez d'oꝛ et d'argent,237,l-214v-1-3,214v,1,
947,Tant fiſt qu'a /Rouen Vint mais en trop grief toꝛment,237,l-214v-1-4,214v,1,
948,Trouva ceulz de /Rouen Je vous dirai comment.,237,l-214v-1-5,214v,1,
949,Le duc ſi eſtoit moꝛt Qui moult ot bon renon,238,l-214v-1-6,214v,1,
950,Prez de /Rouen manoit .I. traitre felon,238,l-214v-1-7,214v,1,
951,Qui fiſt a la ducheſſe Grief perſecution,238,l-214v-1-8,214v,1,
952,Faire la vout ardoir Par moꝛtel traiſon,238,l-214v-1-9,214v,1,
953,Il n'avoit el pays Chevalier ſi puiſſant,239,l-214v-1-10,214v,1,
954,Qui contre le traitre Oſaſt offrir ſon gant,239,l-214v-1-11,214v,1,
955,Ne qui a la ducheſſe Poiſt eſtre garant,239,l-214v-1-12,214v,1,
956,Quant Robert y ſourvint Qui eſtoit ſon enfant,239,l-214v-1-13,214v,1,
957,Touz ceulz de la contree Cuidoient qu'il fuſt moꝛs,240,l-214v-1-14,214v,1,
958,Moult bien le reconnurent Quant virent ſon grant coꝛs,240,l-214v-1-15,214v,1,
959,Foꝛment le redoutoient Les fiebles et les foꝛs,240,l-214v-1-16,214v,1,
960,Ne poꝛ quant il li diſtrent Les grietez et les toꝛs,240,l-214v-1-17,214v,1,
961,Que le glout fait ſouffrir A grant toꝛt a ſa mere,241,l-214v-1-18,214v,1,
962,Robert jura en haut Par /le baron saint Pere,241,l-214v-1-19,214v,1,
963,Que le glouton fera moꝛir De moꝛt amere.,241,l-214v-2-1,214v,2,
964,Si fiſt il bien bꝛiement Oez par quel matere,241,l-214v-2-2,214v,2,
965,Robert ne ceſſa onques Devant qu'il fu tenus,242,l-214v-2-3,214v,2,
966,Et puis en la pꝛeſence Des grant et des menus.,242,l-214v-2-4,214v,2,
967,Jehit la traiſon Loier l'en fu rendus,242,l-214v-2-5,214v,2,
968,Il eſploita ſi bien Qu'au gibet fu pendus,242,l-214v-2-6,214v,2,
969,La ducheſſe ot grant joie Quant el ſot la venue,243,l-214v-2-7,214v,2,
970,De Robert ſon enfant Qui bien l'ot ſecourue,243,l-214v-2-8,214v,2,
971,Adont fu /Noꝛmendie De lui quite tenue,243,l-214v-2-9,214v,2,
972,Dont conta a la dame Toute ſa convenue,243,l-214v-2-10,214v,2,
973,Oiant maint haut baron Et dames recoꝛda.,244,l-214v-2-11,214v,2,
974,Les granz paines qu'a /Romme Souffri et endura,244,l-214v-2-12,214v,2,
975,Et comment l'emperere Sa fille li donna.,244,l-214v-2-13,214v,2,
976,Eſtes vous .v. meſſages Dont li uns haut parla.,244,l-214v-2-14,214v,2,
977,Bien ſalua Robert. Et diſt vous ne ſavez.,245,l-214v-2-15,214v,2,
978,L'emperere de /Romme De qui eſtes amez,245,l-214v-2-16,214v,2,
979,El non de Dieu vous mande Que vous le ſecourez,245,l-214v-2-17,214v,2,
980,Car le ſeneſchal ſ'eſt Contre lui revelez,245,l-214v-2-18,214v,2,
981,Avoir veult vostre femme De riens n'a autre envie.,246,l-214v-2-19,214v,2,
982,Robert li reſpondi Voir il penſe folie,246,l-215r-1-1,215r,1,
983,Loꝛs manda ſon effoꝛs Par toute /Noꝛmendie,246,l-215r-1-2,215r,1,
984,Vers /Romme ſ'en tourna A moult noble maiſnie,246,l-215r-1-3,215r,1,
985,Mais onques ne ſe ſot Tant haſter par eſfoꝛt,247,l-215r-1-4,215r,1,
986,Que le faus ſeneſchal N'eüſt l'emperere moꝛt,247,l-215r-1-5,215r,1,
987,La fille pour ſon pere Fiſt duel ſi n'ot pas toꝛt.,247,l-215r-1-6,215r,1,
988,Et Robert fiſt ſes hommes Touz armer d'un acoꝛt,247,l-215r-1-7,215r,1,
989,Puis ſ'en vint devant /Romme Ou le ſeneſchal ſiſt,248,l-215r-1-8,215r,1,
990,Dedenz l'oſt ſ'embati Et ſa gent ſanz reſpit,248,l-215r-1-9,215r,1,
991,Tantoſt comme Robert; Le faus traitre vit.,248,l-215r-1-10,215r,1,
992,Il ſ'apꝛocha de li. Et fierement li diſt,248,l-215r-1-11,215r,1,
993,Pas ne m'eſchaperez A cel coup que je puiſſe,249,l-215r-1-12,215r,1,
994,Ne boutas tu le fer; D'une lance en ta cuiſſe,249,l-215r-1-13,215r,1,
995,Je ne coi que jamais; Puis mauvais de toi truiſſe,249,l-215r-1-14,215r,1,
996,Mais ton loier avras Aincois que le jour yſſe,249,l-215r-1-15,215r,1,
997,Robert moult courouciez; S'en vint au ſeneſchal.,250,l-215r-1-16,215r,1,
998,Du hiaume li rompi Le cercle et le nazal,250,l-215r-1-17,215r,1,
999,Le nez et la banlevre Li a bati aval,250,l-215r-1-18,215r,1,
1000,Tout envers pour l'angoiſſe Chay de ſon cheval,250,l-215r-1-19,215r,1,
1001,Robert en la cité De /Romme le mena,251,l-215r-2-1,215r,2,
1002,On le fiſt eſcoꝛchier Et puis on le ſala,251,l-215r-2-2,215r,2,
1003,La fille l'emperere Mal pour li convoita,251,l-215r-2-3,215r,2,
1004,Mais le ſage teſmoingne Et on le dit pieca,251,l-215r-2-4,215r,2,
1005,C'on convoite tel choſe Dont il ſourt grant hontage,252,l-215r-2-5,215r,2,
1006,Robert qui on ſ'enfance Ot eſté moult ſauvage,252,l-215r-2-6,215r,2,
1007,Vers Dieu et vers ſon pꝛieme( Fu de ſi bon coꝛage,252,l-215r-2-7,215r,2,
1008,Que je croi qu'il conquiſt Des ſainz ciex l'eritage,252,l-215r-2-8,215r,2,
1009,Le fille l'emperere Ot de li .i. enfant,253,l-215r-2-9,215r,2,
1010,C'on appella en /France) /Dant Richart le Noꝛmant,253,l-215r-2-10,215r,2,
1011,Qui fiſt moult de pꝛoueſce Tant comme il fu vivant,253,l-215r-2-11,215r,2,
1012,De /Feſquan l'abaie) Fonda je vous crëant,253,l-215r-2-12,215r,2,
1013,Avecques /Karlemaigne;) Paſſa outre la mer,254,l-215r-2-13,215r,2,
1014,Les parens /Guenelon Ne le poꝛrent amer.,254,l-215r-2-14,215r,2,
1015,Car il ne volu onques A mauvaiſtie penſer,254,l-215r-2-15,215r,2,
1016,Diex nous veille s'amour Et sa grace donner.,254,l-215r-2-16,215r,2,
