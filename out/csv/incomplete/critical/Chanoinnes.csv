line_no,text,lg,l_id,folio,col,speaker
1,L'eſcripture teſmoingne Et nous fait aſavoir,1,l-36v-1-7,36v,1,
2,Que chaſcuns et chaſcune Qui a ſens et ſavoir,1,l-36v-1-8,36v,1,
3,Doit en ſa plaine vie Faire ſi ſon devoir,1,l-36v-1-9,36v,1,
4,Par quoi il puiſt aler En paradis ſeoir,1,l-36v-1-10,36v,1,
5,Car nus ne ſet le jour Ne l'eure qu'il mourra,2,l-36v-1-11,36v,1,
6,Ne nus ne ſet quel part L'ame de lui ira,2,l-36v-1-12,36v,1,
7,Au deſtroit de la moꝛt Quant du coꝛps partira,2,l-36v-1-13,36v,1,
8,Dieus nous fiſt et deſfait Et tous nous deſfeꝛa,2,l-36v-1-14,36v,1,
9,Chaſcun i doit penſeꝛ Qui a entendement,3,l-36v-2-1,36v,2,
10,Qu'il nous convient paſſeꝛ Par la moꝛt qui tout pꝛent,3,l-36v-2-2,36v,2,
11,Car nus ne puet veꝛs Lui avoir deſfandement,3,l-36v-2-3,36v,2,
12,Pour ce doit on a l'ame Queꝛir ſon ſauvement,3,l-36v-2-4,36v,2,
13,Ainſi com firent ceuls Dont vous m'oꝛrez retraire,4,l-36v-2-5,36v,2,
14,Ou chaſcun pourra penre .I. moult bel eſſemplaire,4,l-36v-2-6,36v,2,
15,Je le recoꝛdeꝛai ſ'il ne Vous doit deſplaire,4,l-36v-2-7,36v,2,
16,Que Dieus nous doint ſ'amour Et ſa voulenté faire,4,l-36v-2-8,36v,2,
17,Trois moult nobles chanoines Furent au temps jadis,5,l-36v-2-9,36v,2,
18,Qui eſtoient moult riche Et enfoꝛcié d'amis,5,l-36v-2-10,36v,2,
19,Et s'eſtoient pꝛeudomme Et en fais et en dis,5,l-36v-2-11,36v,2,
20,De bonté de largeſce Avoient los et pꝛis,5,l-36v-2-12,36v,2,
21,Et tant que chevauchoient enſemble a .i. matin,6,l-36v-2-13,36v,2,
22,Par mi .i. cemetieꝛe Toꝛneꝛent leur chemin,6,l-36v-2-14,36v,2,
23,Pour les ames des coꝛps Prieꝛent de cueꝛ fin,6,l-36v-2-15,36v,2,
24,Au roi qui touz jours ieꝛt Et qui ja n'avra fin,6,l-36v-2-16,36v,2,
25,Li ainſné de ces trois Commanca a penſer,7,l-36v-2-17,36v,2,
26,Que parmi celle moꝛt Les convendꝛa paſſeꝛ,7,l-36v-2-18,36v,2,
27,En ſen ce pourpenſa Et pꝛiſt a ſoupirieꝛ,7,l-36v-2-19,36v,2,
28,Grant piece chevaucha C'onques ne pot parleꝛ,7,l-37r-1-1,37r,1,
29,Et li autre doi furent En itelle pensee,8,l-37r-1-2,37r,1,
30,L'un ne parla a l'autre De pꝛés d'une luee,8,l-37r-1-3,37r,1,
31,Li ainſnés a pꝛemieꝛs Sa raiſon deviſſee,8,l-37r-1-4,37r,1,
32,Loꝛs chevauchent enſemble S'ont leur raiſon contee,8,l-37r-1-5,37r,1,
33,Seigneurs par celle foi Que vous a Dieu devez,9,l-37r-1-6,37r,1,
34,Oꝛ me dites pourquoi Eſtez ſi tres penſez,9,l-37r-1-7,37r,1,
35,Voulentieꝛs diſt li uns Mes vous me redirés,9,l-37r-1-8,37r,1,
36,Par quel miracle Eſtez ci abomés,9,l-37r-1-9,37r,1,
37,Cil reſpont biau compains Ne vous mentirai mie,10,l-37r-1-10,37r,1,
38,Je penſe qu'il n'eſt nulz Qui ne peꝛde l'ame,10,l-37r-1-11,37r,1,
39,Tous nous convient mourir Comment que chaſcun die,10,l-37r-1-12,37r,1,
40,Il n'eſt nus que la moꝛt Ne face departie,10,l-37r-1-13,37r,1,
41,Li autre reſpondi conpains Vous dites voir,11,l-37r-1-14,37r,1,
42,Tous nous convient moꝛir Chaſcun le puet ſavoir,11,l-37r-1-15,37r,1,
43,Il n'eſt ſi grant richeſce Qui nous i puiſt valoir,11,l-37r-1-16,37r,1,
44,Chaſcun qui ſages eſt S'en puet apeꝛcevoir,11,l-37r-1-17,37r,1,
45,Les .iii. chanoines furent enſemble d'un acoꝛt,12,l-37r-1-18,37r,1,
46,Touz furent du courage De penſeꝛ a la moꝛt,12,l-37r-1-19,37r,1,
47,Seigneur dist li ainſnés Entendez mon recoꝛt,12,l-37r-2-1,37r,2,
48,Toute ma conſcience Me repꝛent et remoꝛt,12,l-37r-2-2,37r,2,
49,Je weil laiſſieꝛ richeſce Et penre povreté,13,l-37r-2-3,37r,2,
50,Et ſeꝛvir Jhesucriſt En fine loiauté,13,l-37r-2-4,37r,2,
51,Li autre reſpondi J'en ai grant voulenté,13,l-37r-2-5,37r,2,
52,Le tieꝛs diſt auſſi veu ge Maintenir loyauté,13,l-37r-2-6,37r,2,
53,Les .iii. compaingnons Si d'une aliance,14,l-37r-2-7,37r,2,
54,Et firent enveꝛs Dieu Si tres feꝛme acoꝛdance,14,l-37r-2-8,37r,2,
55,De vivre en povreté Et ſouſfrir grant penance,14,l-37r-2-9,37r,2,
56,Par quoi de leur pechiez Euſſent acoꝛdance,14,l-37r-2-10,37r,2,
57,Et diſtrent que jamés il ne retoꝛneront,15,l-37r-2-11,37r,2,
58,Ainz iront en eſſil Sainte vie merront,15,l-37r-2-12,37r,2,
59,A Vaucleꝛ l'abaie Leur chevaus laiſſeront,15,l-37r-2-13,37r,2,
60,Leur robes leur denieꝛs Pour l'amour Dieu donront,15,l-37r-2-14,37r,2,
61,Ainſi comme il le diſtrent le firent bonnement,16,l-37r-2-15,37r,2,
62,A Vaucleꝛ l'abaie S'en vont iſnelement,16,l-37r-2-16,37r,2,
63,Leur robes leur denieꝛs Donneꝛent au couvent,16,l-37r-2-17,37r,2,
64,Chaſcun d'un gros burel Se veſti povrement,16,l-37r-2-18,37r,2,
65,De la ſe departirent Si ſont acheminé,17,l-37r-2-19,37r,2,
66,Quant vint a l'endemain Siſe ſont deſſevré,17,l-37v-1-1,37v,1,
67,Au departir pleurerent Si ſont entr'acolé,17,l-37v-1-2,37v,1,
68,Deleur nons ſaige Bien dire la verité,17,l-37v-1-3,37v,1,
69,Li uns ot non Felix Ainſi l'apeloit on,18,l-37v-1-4,37v,1,
70,Cil ala demourer Tout dꝛoit a Beſancon,18,l-37v-1-5,37v,1,
71,La ſouſfri povreté En grant devoſcion,18,l-37v-1-6,37v,1,
72,Et du ſecont apꝛés Vous dirai je le non,18,l-37v-1-7,37v,1,
73,Il ot non Dieudonné Outre meꝛ ſ'en ala,19,l-37v-1-8,37v,1,
74,En Jeꝛuſalem fu Grant piece i conveꝛſa,19,l-37v-1-9,37v,1,
75,Tout dꝛoit en Antioche Li autres ſ'en ala,19,l-37v-1-10,37v,1,
76,La devint il reclus Sainte vie mena,19,l-37v-1-11,37v,1,
77,Il ot non Bonniface La fiſt ſa demouree,20,l-37v-1-12,37v,1,
78,Moult bon los i queilli De ceus de la contree,20,l-37v-1-13,37v,1,
79,Dieu ſeꝛvi et ſa Mere De cueꝛ et de pensee,20,l-37v-1-14,37v,1,
80,A Felix ſon compains Feꝛai ma retoꝛnee,20,l-37v-1-15,37v,1,
81,A Beſancon ala Moult fu bonne ſa vie,21,l-37v-1-16,37v,1,
82,D'oꝛgueil ne de boban N'ot talent ne d'envie,21,l-37v-1-17,37v,1,
83,Pourement ſe maintint Ainſi comme en folie,21,l-37v-1-18,37v,1,
84,Les enfans li faiſſoient Aſſez grant vilonnie,21,l-37v-1-19,37v,1,
85,La boue li getoient Et ſavates et fiens,22,l-37v-2-1,37v,2,
86,De quant que li faiſſoient Ne diſſoit nule riens,22,l-37v-2-2,37v,2,
87,Plus de .vii. ans entieꝛs Ne mengoit nulle riens,22,l-37v-2-3,37v,2,
88,Quant il vouloit mengier Il le toloit aus chiens,22,l-37v-2-4,37v,2,
89,Toutes les nuis aloit En une viez chapelle,23,l-37v-2-5,37v,2,
90,La ſeꝛvoit Jhesucriſt Et la Vieꝛge pucelle,23,l-37v-2-6,37v,2,
91,Sus les pierres giſſoit En pure ſa cotelle,23,l-37v-2-7,37v,2,
92,La fiſt tel penitance Qui li fu bonne et belle,23,l-37v-2-8,37v,2,
93,Au temps que je vous di Avoit a Beſancon,24,l-37v-2-9,37v,2,
94,.I. r[i]che chevalier Et de moult grant renon,24,l-37v-2-10,37v,2,
95,Entre lui et un pꝛeſtre Oꝛent moult grant tencon,24,l-37v-2-11,37v,2,
96,Et plaidierent enſemble Ne ſai par quel raiſon,24,l-37v-2-12,37v,2,
97,Le chevalieꝛ perdi Par loial jugement,25,l-37v-2-13,37v,2,
98,Le preſtre le fiſt metre En eſcommenjement,25,l-37v-2-14,37v,2,
99,Le chevalieꝛ eſtoit Oꝛguilleus malement,25,l-37v-2-15,37v,2,
100,Aupreſtre ne daigna Obeir nullement,25,l-37v-2-16,37v,2,
101,En eſcommenjement Veſqui et en oꝛdure,26,l-37v-2-17,37v,2,
102,De li faire raſoudꝛe N'avoit talent ne cure,26,l-37v-2-18,37v,2,
103,Ens el mouſtieꝛ entra Courouciez en ardure,26,l-37v-2-19,37v,2,
104,Le pꝛeſtre pour chanter Ot pꝛis ſa veſteure,26,l-38r-1-1,38r,1,
105,Ainſi comme il vouloit La meſſe commancieꝛ,27,l-38r-1-2,38r,1,
106,Le chevalieꝛ atrait .I. bꝛanc foꝛbi d'acieꝛ,27,l-38r-1-3,38r,1,
107,Du pꝛeſtre ſ'apꝛocha Le chief li va trenchieꝛ,27,l-38r-1-4,38r,1,
108,Et par devant l'autel Le fiſt jus trebuchieꝛ,27,l-38r-1-5,38r,1,
109,Le chevalier ſ'en tourne Plus n'i fiſt demouree,28,l-38r-1-6,38r,1,
110,Au pꝛeſtre qui fu moꝛs Fu moult grant l'aſemblee,28,l-38r-1-7,38r,1,
111,Au mouſtieꝛ Saint Loꝛens Ont la foſſe cavee,28,l-38r-1-8,38r,1,
112,Li ami de par li on grant Doulour menee,28,l-38r-1-9,38r,1,
113,Le chevalieꝛ ſ'apenſe qu'il ſe veut amendeꝛ,29,l-38r-1-10,38r,1,
114,Tantoſt au penancieꝛ Ala pour confeſſieꝛ,29,l-38r-1-11,38r,1,
115,Tous ces pechiez li conte Ne li volt riens celeꝛ,29,l-38r-1-12,38r,1,
116,Cil diſt qu'il ne le puet Nullement conſeillieꝛ,29,l-38r-1-13,38r,1,
117,Le chevalieꝛ ſ'en tourne Courouciez et plain d'ire,30,l-38r-1-14,38r,1,
118,A l'arceveſque ala Sa conſcience dire,30,l-38r-1-15,38r,1,
119,L'veſteure li diſt Alez vous ent biauſire,30,l-38r-1-16,38r,1,
120,Car je ne vous pourroie Aidieꝛ de tel martire,30,l-38r-1-17,38r,1,
121,Alez a l'apoſtole qui vous conſeillera,31,l-38r-1-18,38r,1,
122,Car il eſt Dieu en terre Moult bien vous aſoudꝛa,31,l-38r-1-19,38r,1,
123,Le chevalieꝛ a tant D'ilecques ſ'en toꝛna,31,l-38r-2-1,38r,2,
124,A l'apoſtole vint Tout ſon fait li conta,31,l-38r-2-2,38r,2,
125,Quant le chevalier ot tout Son fait raconté,32,l-38r-2-3,38r,2,
126,De l'escommingement Ou il ot tant eſté,32,l-38r-2-4,38r,2,
127,Et du pꝛeſtre qu'il ot Devant l'autel tué,32,l-38r-2-5,38r,2,
128,Le pappe le regarde Puis li a demandé,32,l-38r-2-6,38r,2,
129,Biaus amis pour quel cas Tuas tu le pꝛeudomme,33,l-38r-2-7,38r,2,
130,Le pechié eſt ſi grant Que je n'en ſai la ſomme,33,l-38r-2-8,38r,2,
131,Qu'au ſeꝛviſe de Dieu Tu tuas la perſonne,33,l-38r-2-9,38r,2,
132,Qui couchoit et levoit Celui qui tous bien donne,33,l-38r-2-10,38r,2,
133,Tu demourras hui mes Et je m'aviſſeꝛai,34,l-38r-2-11,38r,2,
134,Et demain au matin Je te conſeilleꝛai,34,l-38r-2-12,38r,2,
135,Et ſelonc le pechié Penance te donrai,34,l-38r-2-13,38r,2,
136,Le chevalieꝛ reſpont Voulentieꝛs le ferai,34,l-38r-2-14,38r,2,
137,Le chevalier ſen part Le pappe ſ'aviſſa,35,l-38r-2-15,38r,2,
138,Il meiſmes ſon coꝛs Le ſeꝛviſce chanta,35,l-38r-2-16,38r,2,
139,U ſecré de la meſſe Au coꝛs Dieu demanda,35,l-38r-2-17,38r,2,
140,Comment au penancieꝛ Penitance donra,35,l-38r-2-18,38r,2,
141,Le Roi de paradis Entendi ſa pꝛieꝛe,36,l-38r-2-19,38r,2,
142,.I. angre li tramiſt Qui giete grant lumieꝛe,36,l-38v-1-1,38v,1,
143,.I. bꝛief li apoꝛta Et li diſt la manieꝛe,36,l-38v-1-2,38v,1,
144,Quant le pappe le voit Si a levé la chieꝛe,36,l-38v-1-3,38v,1,
145,Dedens le bꝛief trouva Ce que Dieus li mandoit,37,l-38v-1-4,38v,1,
146,Comant en Antioche Celui envoieroit,37,l-38v-1-5,38v,1,
147,Parler a Bonniface Qui reclus i eſtoit,37,l-38v-1-6,38v,1,
148,Grant paine et grant travail Souſfrir li convenoit,37,l-38v-1-7,38v,1,
149,Quant ce vint l'andemain Le chevalier revint,38,l-38v-1-8,38v,1,
150,Quant il coiſiſt le pappe Simplement ſe maintint,38,l-38v-1-9,38v,1,
151,La lectre de par Dieu En ſa deſtre main tint,38,l-38v-1-10,38v,1,
152,Quant le pappe le voit De li bien li ſouvint,38,l-38v-1-11,38v,1,
153,Biaus filz ce diſt le pappe Tu iras outremer,39,l-38v-1-12,38v,1,
154,En la ciſt d'Entioche A un home parler,39,l-38v-1-13,38v,1,
155,Il a non Boniface Se tu le veus trouver,39,l-38v-1-14,38v,1,
156,Il te pourra moult bien De ton fait confoꝛteꝛ,39,l-38v-1-15,38v,1,
157,Le chevalier lentant Si fu moult eſmaiez,40,l-38v-1-16,38v,1,
158,A l'apoſtole a dit dolens Et courrouciez,40,l-38v-1-17,38v,1,
159,A cil plus grant povoir La ou vous m'envoiez,40,l-38v-1-18,38v,1,
160,Que vous qui eſtez Dieu En terre touz jugiez,40,l-38v-1-19,38v,1,
161,Le pappe reſpondi Dieu le veult et commande,41,l-38v-2-1,38v,2,
162,Sire dont irai je Puis que Dieu le me mande,41,l-38v-2-2,38v,2,
163,A ce mot ſ'en parti Et le congié demande,41,l-38v-2-3,38v,2,
164,Quant il fu loins de Romme S'entra en une lande,41,l-38v-2-4,38v,2,
165,Maint ſauvage pais trouva Et mainte roche,42,l-38v-2-5,38v,2,
166,Quant il fu outremeꝛ S'ala en Antioche,42,l-38v-2-6,38v,2,
167,Des eſpeꝛons tranchans Souvent le cheval bꝛoche,42,l-38v-2-7,38v,2,
168,Parmi .i. grant bocage Ou ces dꝛas li acroche,42,l-38v-2-8,38v,2,
169,Quant vint en Antioche Bonniface trouva,43,l-38v-2-9,38v,2,
170,Devant lui ſ'agenouille A lui ſe confeſſa,43,l-38v-2-10,38v,2,
171,Tous ces pechiez li conte Li ſains hons l'eſcouta,43,l-38v-2-11,38v,2,
172,Au chevalieꝛ a dit Amis entendez ca,43,l-38v-2-12,38v,2,
173,Vous demourrés hui mes De ci ques a demain,44,l-38v-2-13,38v,2,
174,Se Diex pleſt noste Pere Qui eſt roi ſouveꝛain,44,l-38v-2-14,38v,2,
175,Qui ciel et terre et meꝛ Et tout a en ſa main,44,l-38v-2-15,38v,2,
176,Ce que je vous dirai Ne ſera pas en vain,44,l-38v-2-16,38v,2,
177,Le chevalier ſ'en part Le pꝛeudomme demeure,45,l-38v-2-17,38v,2,
178,Tantoſt ſ'agenouilla Maintenant ens en l'eure,45,l-38v-2-18,38v,2,
179,Souvent reclainme Dieu Des ieus tenrement pleure,45,l-38v-2-19,38v,2,
180,Pour le pecheeur pꝛie Que Jhesus le sequeure,45,l-39r-1-1,39r,1,
181,Jhesucriſt par ſon angre Li a tantoſt mandé,46,l-39r-1-2,39r,1,
182,Di a ce chevalieꝛ S'il veult avoir ſanté,46,l-39r-1-3,39r,1,
183,Voit en Jeruſalem Parler a Dieudonné,46,l-39r-1-4,39r,1,
184,A tant ſ'en part li angres A Dieu l'a comandé,46,l-39r-1-5,39r,1,
185,Quant vint a l'endemain Que la nuit fu paſſee,47,l-39r-1-6,39r,1,
186,Le chevalieꝛ revint Qui fu en grant pensee,47,l-39r-1-7,39r,1,
187,Boniface a la beſoigne contee,47,l-39r-1-8,39r,1,
188,Ainſi com Dieus vouloit Qu'elle fuſt oꝛdenee,47,l-39r-1-9,39r,1,
189,Vous en irés diſt il Droit a mon compaignon,48,l-39r-1-10,39r,1,
190,Cil vous conſeilleꝛa Car il eſt moult pꝛeudom,48,l-39r-1-11,39r,1,
191,Dedens Jeꝛuſalem En ſa conveꝛſion,48,l-39r-1-12,39r,1,
192,Oꝛ le me ſaluez Et li dites mon non,48,l-39r-1-13,39r,1,
193,Loꝛs li bailla enſeigne Qui fu bonne et ceꝛtaine,49,l-39r-1-14,39r,1,
194,Moult fu au chevalieꝛ Celle voie grevaine,49,l-39r-1-15,39r,1,
195,En Jeꝛuſalem vint Moult i ſouſfri grant paine,49,l-39r-1-16,39r,1,
196,Dieudonné i trouva Qui ſainte vie maine,49,l-39r-1-17,39r,1,
197,De par ſon compaignon Tantoſt le ſalua,50,l-39r-1-18,39r,1,
198,Quant Dieudonné l'antant Grant joie demena,50,l-39r-1-19,39r,1,
199,Le chevalier a lui tantoſt ſe confeſſa,50,l-39r-1-20,39r,1,
200,Le pꝛeudomme li diſt Dieus vous confoꝛtera,50,l-39r-2-1,39r,2,
201,Le pꝛeudom ſa pꝛieꝛe Fiſt enveꝛs Jhesucriſt,51,l-39r-2-2,39r,2,
202,Et Dieu tout maintenant Son angre li tramiſt,51,l-39r-2-3,39r,2,
203,Qui le reconfoꝛta Et doucement li diſt,51,l-39r-2-4,39r,2,
204,Li Rois du ciel te mande Salut par ceſt eſcriſt,51,l-39r-2-5,39r,2,
205,Di a ce chevalier Qu'il voit a Beſancon,52,l-39r-2-6,39r,2,
206,Et ſi mande ſalus Felix ton compaignon,52,l-39r-2-7,39r,2,
207,C'eſt cil qui li donra Sainte ſauvacion,52,l-39r-2-8,39r,2,
208,Par autre homme ne puet Avoir loial pardon,52,l-39r-2-9,39r,2,
209,Li angles ſ'en parti Sa raiſon a fin[i]e,53,l-39r-2-10,39r,2,
210,Le chevalieꝛ revint Qui ne ſ'oublia mie,53,l-39r-2-11,39r,2,
211,Dieudonné li a toute La beſoingne noncie,53,l-39r-2-12,39r,2,
212,Et de ſon compaignon Li a compté la vie,53,l-39r-2-13,39r,2,
213,Comment n'en quel manieꝛe Il le pourra trouveꝛ,54,l-39r-2-14,39r,2,
214,La ſemblance de li Li va toute conter,54,l-39r-2-15,39r,2,
215,A li vous convendꝛa Dignement confeſſer,54,l-39r-2-16,39r,2,
216,Le chevalieꝛ l'entant Si commance a penſer,54,l-39r-2-17,39r,2,
217,Et quant il ot penſé Si dit moult cruelment,55,l-39r-2-18,39r,2,
218,A Dieudonné a dit Oꝛ me va malement,55,l-39r-2-19,39r,2,
219,Arceveſque ne pappe N'ont tant de hardement,55,l-39v-1-1,39v,1,
220,Qu'il me puiſſent aſoudꝛe Ne donneꝛ ſauvement,55,l-39v-1-2,39v,1,
221,Ne vous ne vos compains Ne me povez aidieꝛ,56,l-39v-1-3,39v,1,
222,Et vous me revoulez A .i. fol envoier,56,l-39v-1-4,39v,1,
223,Que li enfant dechacent Et ſe giſt ou fumieꝛ,56,l-39v-1-5,39v,1,
224,Et toſt le pain au chiens Quant il le veult mengier,56,l-39v-1-6,39v,1,
225,Dieudonné li a dit Oꝛ ne vous eſmaiez,57,l-39v-1-7,39v,1,
226,Que jamés par autre homme Ne ſerez conſeilliez,57,l-39v-1-8,39v,1,
227,Tant li dit Dieudonné Que cilz c'eſt otroiez,57,l-39v-1-9,39v,1,
228,Et qu'il ira au fol Parleꝛ moult voulentieꝛs,57,l-39v-1-10,39v,1,
229,Le chevalier ſ'en part A la voie c'eſt mis,58,l-39v-1-11,39v,1,
230,Juſques a Beſancon Ne ſ'i eſt alentis,58,l-39v-1-12,39v,1,
231,Tant quiſt par la cité Qu'il a trouvé Felix,58,l-39v-1-13,39v,1,
232,Qui des enfans eſtoit Vilainnement laidis,58,l-39v-1-14,39v,1,
233,Le chevalier ſe pꝛiſt Foꝛment a demanteꝛ,59,l-39v-1-15,39v,1,
234,Comant n'en quel Manieꝛe le poꝛra comfoꝛteꝛ,59,l-39v-1-16,39v,1,
235,Si oꝛdeius perſonne Comme il voit la eſter,59,l-39v-1-17,39v,1,
236,Jamés a tel perſone N'ira meꝛci crier,59,l-39v-1-18,39v,1,
237,Oꝛ oez l'aventure Que Dieus i demouſtra,60,l-39v-1-19,39v,1,
238,Quan que le chevalieꝛ Dedens ſon cueꝛ penſa,60,l-39v-2-1,39v,2,
239,Felix ſot ſa pensee Pres de li ſ'apꝛocha,60,l-39v-2-2,39v,2,
240,Maintenant li raconte Et tout li deviſa,60,l-39v-2-3,39v,2,
241,Sire ce dit Felix Vous avez tel penſé,61,l-39v-2-4,39v,2,
242,Vous ne daingniez a moi Dire voſtre ſecré,61,l-39v-2-5,39v,2,
243,Mes compaignons Me mandent ſalus et amiſté,61,l-39v-2-6,39v,2,
244,Par vous mais vous m'avez Malement en vilté,61,l-39v-2-7,39v,2,
245,Adont ſot bien li ſires Qu'il eſtoit de par Dieu,62,l-39v-2-8,39v,2,
246,Tantoſt se departi Et deguerpi le lieu,62,l-39v-2-9,39v,2,
247,Et li pꝛeudom demeure Qui avoit le cuer pieu,62,l-39v-2-10,39v,2,
248,Sachiez qu'il n'ot en lui Feſte ſoulas ne gieu,62,l-39v-2-11,39v,2,
249,Oꝛ entendez pour Dieu .I. moult bel eſſemplaire,63,l-39v-2-12,39v,2,
250,De Felix le saint homme Qui tant ſouſfri de haire,63,l-39v-2-13,39v,2,
251,Qui de l'oꝛgueil du monde N'ot talent ne que faire,63,l-39v-2-14,39v,2,
252,Il vont par penitance L'amour de Dieu atraire,63,l-39v-2-15,39v,2,
253,Le chevalieꝛ eſtoit Soigneus de li guetieꝛ,64,l-39v-2-16,39v,2,
254,Au ſoir le vit entrer En .i. gaſte mouſtieꝛ,64,l-39v-2-17,39v,2,
255,Si toſt comme il fu ens S'ala agenouillier,64,l-39v-2-18,39v,2,
256,Par devant une ymage Pour Damedieu pꝛieꝛ,64,l-39v-2-19,39v,2,
257,Le chevalieꝛ regarde Toute la contenance,65,l-40r-1-1,40r,1,
258,Comment Felix pꝛioit La Dame de vaillance,65,l-40r-1-2,40r,1,
259,Et comment de ſon coꝛps Li feſſoit obligence,65,l-40r-1-3,40r,1,
260,Sa coupe debatoit Par moult grant repantence,65,l-40r-1-4,40r,1,
261,Duſques a mienuit Que ſomme l'abati,66,l-40r-1-13,40r,1,
262,Fu devant Nostre Dame Ainſi com je vous di,66,l-40r-1-14,40r,1,
263,Quant ne pot plus veillier Tous veſtuz ſ'endoꝛmi,66,l-40r-1-15,40r,1,
264,La douce Nostre Dame Des ſains cieus deſcendi,66,l-40r-1-16,40r,1,
265,Moult belle compaignie D'angles avecques lui,67,l-40r-1-17,40r,1,
266,Devant Felix ſ'aſemblent Que il ne le ſot mie,67,l-40r-1-18,40r,1,
267,Tous li cieus eſtincele De la biaute de li,67,l-40r-1-19,40r,1,
268,Liés fu le chevalieꝛ Quant il vit tel meſnie,67,l-40r-1-20,40r,1,
269,La douce Mere Dieu .I. oꝛeillier a pꝛis,68,l-40r-1-21,40r,1,
270,Deſous le chief Felix Moult doucement l'a mis,68,l-40r-1-22,40r,1,
271,Felix ne le ſot mie Qui eſtoit endoꝛmis,68,l-40r-1-23,40r,1,
272,En depꝛiant la Dame A qui il fu amis,68,l-40r-1-24,40r,1,
273,Quant la Vieꝛge Marie ot ſeꝛvi ſon ſeꝛgant,69,l-40r-1-25,40r,1,
274,Es ſains cieus remonta Avec ſon dous enfant,69,l-40r-1-26,40r,1,
275,Et Felix ſ'eſveilla Au point de l'ajoꝛnant,69,l-40r-1-27,40r,1,
276,A coutes a genous Va ces heures diſant,69,l-40r-2-1,40r,2,
277,Le chevalier tantoſt De Felix ſ'apꝛocha,70,l-40r-2-2,40r,2,
278,Devant lui ſ'agenouille A lui ſe confeſſa,70,l-40r-2-3,40r,2,
279,Et quant Felix le voit Tantoſt l'araiſonna,70,l-40r-2-4,40r,2,
280,Et moult tres doucement Veꝛs lui ſ'umelia,70,l-40r-2-5,40r,2,
281,Le chevalieꝛ li crie Meꝛci moult doucement,71,l-40r-2-6,40r,2,
282,Ses pechiez li gehiſt De cuer devoſtement,71,l-40r-2-7,40r,2,
283,Et Felix li reſpont Moult debonnairement,71,l-40r-2-8,40r,2,
284,Je ne ſui mie dignes De tel pardonnement,71,l-40r-2-9,40r,2,
285,Mais revenez demain Et je depꝛierai,72,l-40r-2-10,40r,2,
286,A la douce Marie De bon cueꝛ et de vrai,72,l-40r-2-11,40r,2,
287,Qu'elle ait meꝛci de vous Car je ſui en eſmai,72,l-40r-2-12,40r,2,
288,Comment n'en quel maniere Je vous conſeillerai,72,l-40r-2-13,40r,2,
289,Celle joꝛnee ala Et la nuit fu venue,73,l-40r-2-14,40r,2,
290,Felix de Dieu pꝛier A voulenté eue,73,l-40r-2-15,40r,2,
291,En la chapelle entra S'a l'image veue,73,l-40r-2-16,40r,2,
292,L'iaue de cuer li eſt Parmi les iex courue,73,l-40r-2-17,40r,2,
293,Devant lui ſ'agenouille En grant devocion,74,l-40r-2-18,40r,2,
294,Fleur de virginité Qui par anoncion,74,l-40r-2-19,40r,2,
295,Poꝛtas le Roy des rois Qui ſouffri paſſion,74,l-40v-1-1,40v,1,
296,Tu ſauvas Daniel En la foſſe au lyon,74,l-40v-1-2,40v,1,
297,Dame voſtre dous non Doit on par tout loeꝛ,75,l-40v-1-3,40v,1,
298,En quel lieu que ce ſoit Ou en terre ou en meꝛ,75,l-40v-1-4,40v,1,
299,Vous eſtes l'eſcharboucle Qui puet enluminer,75,l-40v-1-5,40v,1,
300,Les cueꝛs des fins amans Qui vous veulent amer,75,l-40v-1-6,40v,1,
301,Dame vous eſtez celle Qui n'a point de pareille,76,l-40v-1-7,40v,1,
302,Quar vous eſtez la fleur Qui naſqui de la treille,76,l-40v-1-8,40v,1,
303,De quoi li roiſins vint Dont la goute vermeille,76,l-40v-1-9,40v,1,
304,Racheta tout le mont Belle en fu la meꝛveille,76,l-40v-1-10,40v,1,
305,Dame de doucour De toute bonté plaine,77,l-40v-1-11,40v,1,
306,Priez vo dous enfant Qu'i a dꝛoit poꝛt nous maine,77,l-40v-1-12,40v,1,
307,Et ſi nous donnez dame Voulenté ſi ceꝛtaine,77,l-40v-1-13,40v,1,
308,Que nos ames ne ſueffrent En enfeꝛ la grant paine,77,l-40v-1-14,40v,1,
309,Vieꝛge Dame des vieꝛges Je vous pꝛi et requier,78,l-40v-1-15,40v,1,
310,Donnez moi eſſemplaire De celui conſeillier,78,l-40v-1-16,40v,1,
311,Qui enveꝛs vous ſe veult De ces maus aquitier,78,l-40v-1-17,40v,1,
312,Et enveꝛs voſtre enfant Ses meſfais adꝛecier,78,l-40v-1-18,40v,1,
313,Dame je vous requier Et de cueꝛ vous apelle,79,l-40v-1-19,40v,1,
314,A ce mot deſcendi La Roine pucelle,79,l-40v-2-1,40v,2,
315,Droit devant le pꝛeudomme Dedens la viez chapelle,79,l-40v-2-2,40v,2,
316,De la biauté de li Touz li lieus eſtincelle,79,l-40v-2-3,40v,2,
317,La douce Mere Dieu C'eſt a li demouſtree,80,l-40v-2-4,40v,2,
318,Preudons diſt Nostre Dame Tu m'as tant apellee,80,l-40v-2-5,40v,2,
319,Di moi hardiement Treſtoute ta pensee,80,l-40v-2-6,40v,2,
320,Toute ta voulenté feꝛai Sans demouree,80,l-40v-2-7,40v,2,
321,Quant Felix entendi La Roine de gloꝛie,81,l-40v-2-8,40v,2,
322,De joie treſſailli Si mua ſon memoire,81,l-40v-2-9,40v,2,
323,A Noſtre Dame a dit Parole qui fu voire,81,l-40v-2-10,40v,2,
324,Ha; dame qui avez Sus tout le mont victoire,81,l-40v-2-11,40v,2,
325,Je vous requieꝛ meꝛci Fleur de virginité,82,l-40v-2-12,40v,2,
326,Par qui li tenebꝛeur Oꝛent joie et ſenté,82,l-40v-2-13,40v,2,
327,Treſoꝛieꝛe de grace De ſainte charité,82,l-40v-2-14,40v,2,
328,Ou vous eſtez aſſiſe En la grant deité,82,l-40v-2-15,40v,2,
329,Onques mais ne vous vi Dame foꝛs vostre ymage,83,l-40v-2-16,40v,2,
330,De la biauté de vous Tout mon cueꝛ raſouage,83,l-40v-2-17,40v,2,
331,Dame pꝛiez celui Qui en vous pꝛiſt hommage,83,l-40v-2-18,40v,2,
332,Que li faus anemis Ne nous face dommage,83,l-40v-2-19,40v,2,
333,Quant Felix ot ainſi La Dame ſaluee,84,l-41r-1-1,41r,1,
334,Du chevalieꝛ li a La beſoingne comptee,84,l-41r-1-2,41r,1,
335,Comment n'en quel manieꝛe S'ame ſera ſauvee,84,l-41r-1-3,41r,1,
336,Loꝛs li a Nostre Dame Sa raiſon deviſſee,84,l-41r-1-4,41r,1,
337,Amis dit Noſtre Dame Ses tu que tu feras,85,l-41r-1-5,41r,1,
338,A la tombe le pꝛeſtre Le chevalieꝛ menras,85,l-41r-1-6,41r,1,
339,Puis comjures le coꝛs Au miex que tu pourras,85,l-41r-1-7,41r,1,
340,De par Dieu qu'il ſe lieve Toſt et iſnellepas,85,l-41r-1-8,41r,1,
341,Et il ſe levera Saiches ceꝛtainement,86,l-41r-1-9,41r,1,
342,Quant il ſera levés Fai li comandement,86,l-41r-1-10,41r,1,
343,Qu'aſouille le chevalieꝛ De l'eſcommeniement,86,l-41r-1-11,41r,1,
344,Et tu le raſoudꝛa Moult debonnairement,86,l-41r-1-12,41r,1,
345,Quant le pꝛeſtre avra Raſous le chevalier,87,l-41r-1-13,41r,1,
346,Puis le ſeingnes et beni Si le refai couchier,87,l-41r-1-14,41r,1,
347,De par Dieu qui tout fiſt Et qui tout puet jugieꝛ,87,l-41r-1-15,41r,1,
348,Quan que tu li diras Fera ſans atargieꝛ,87,l-41r-1-16,41r,1,
349,La douce Mere Dieu a ce Mot ſ'en tourna,88,l-41r-1-17,41r,1,
350,Avec ſon dous enfant Es ſains ciez remonta,88,l-41r-1-18,41r,1,
351,Et Felis li ſains homs Tout par li demoura,88,l-41r-1-19,41r,1,
352,Le chevalieꝛ ſ'en tourne Quant le jour eſclaira,88,l-41r-2-1,41r,2,
353,A icelle joꝛnee la Saint Loꝛens eſtoit,89,l-41r-2-2,41r,2,
354,La feſte devoit eſtre Ou le pꝛeſtre geſoit,89,l-41r-2-3,41r,2,
355,Pour le peleꝛinage Moult de gent y aloit,89,l-41r-2-4,41r,2,
356,Felix atandi tant Poꝛceſſion aloit,89,l-41r-2-5,41r,2,
357,Quant la poꝛceſſion Fu hoꝛs du grant mouſtieꝛ,90,l-41r-2-6,41r,2,
358,Felix par la main deſtre A pꝛis le chevalier,90,l-41r-2-7,41r,2,
359,Lez la foſſe le pꝛeſtre Le fiſt agenouillier,90,l-41r-2-8,41r,2,
360,Chaſcun ſ'i aſſembla Et pꝛiſt a merveillieꝛ,90,l-41r-2-9,41r,2,
361,Devant treſtout le pueple Felix ſ'agenouilla,91,l-41r-2-10,41r,2,
362,Ses mains joint vers le ciel Jheſucriſt reclama,91,l-41r-2-11,41r,2,
363,Que tiex miracle mouſtre Devant ceus qui ſont la,91,l-41r-2-12,41r,2,
364,Pourquoi aucuns pecheꝛres Veꝛs Dieu ſ'amendera,91,l-41r-2-13,41r,2,
365,Quant Felix envers Dieu ot faite ſa pꝛiere,92,l-41r-2-14,41r,2,
366,Le pꝛeſtre comjura Et dit en tel manieꝛe,92,l-41r-2-15,41r,2,
367,Preſtres u non de Dieu Et de ſa mere chiere,92,l-41r-2-16,41r,2,
368,Lieve toi et ſi mouſtre A ceſtui belle chiere,92,l-41r-2-17,41r,2,
369,El non de Dieu le Pere Et de ſainte Marie,93,l-41r-2-18,41r,2,
370,Pardonnez a ceſtui Haine et felonnie,93,l-41r-2-19,41r,2,
371,A ce mot devant tous C'eſt la terre partie,93,l-41v-1-1,41v,1,
372,Loꝛs ſe leva le pꝛeſtre Comme ſ'il fuiſt en vie,93,l-41v-1-2,41v,1,
373,Quant le chevalieꝛ vit le pꝛeſtre ſuſciter,94,l-41v-1-3,41v,1,
374,Des iex du chief commance Tendꝛement a pleurer,94,l-41v-1-4,41v,1,
375,De cueꝛ crie meꝛci Pour ſa vie amender,94,l-41v-1-5,41v,1,
376,Devant treſtout le pueple Li va tout pardonner,94,l-41v-1-6,41v,1,
377,Le chevalieꝛ raſout Devant toute la gent,95,l-41v-1-7,41v,1,
378,Apꝛés ſi li a fait Felix commandement,95,l-41v-1-8,41v,1,
379,Preſtres recouchiez vous Toſt et iſnellement,95,l-41v-1-9,41v,1,
380,Par les veꝛtus de Dieu Le Pere omnipotent,95,l-41v-1-10,41v,1,
381,Le pꝛeſtre en ſa foſe Entra ſans demouree,96,l-41v-1-11,41v,1,
382,Devant toute la gent Qui la fu aſſemblee,96,l-41v-1-12,41v,1,
383,Chaſcuns vit le miracle Que Dieus out demouſtree,96,l-41v-1-13,41v,1,
384,Pour Felix qui ſeꝛvoit La vieꝛge honnoꝛee,96,l-41v-1-14,41v,1,
385,Tuit cil de Beſencon Virent bien que Felix,97,l-41v-1-15,41v,1,
386,Eſtoit amez de Dieu Le Roy de paradis,97,l-41v-1-16,41v,1,
387,A coutez a genous Devant lui ſe ſont mis,97,l-41v-1-17,41v,1,
388,Sire font il pour Dieu Aiez de nous meꝛcis,97,l-41v-1-18,41v,1,
389,Sire pardonnez nous Que nous avons meſfait,98,l-41v-1-19,41v,1,
390,Prenez ent la venjance Ainſi comme il vous pleſt,98,l-41v-2-1,41v,2,
391,Et Felix reſpondi N'ai cure de tel plait,98,l-41v-2-2,41v,2,
392,Je le vous pardoins bien Bonnement ce meſfait,98,l-41v-2-3,41v,2,
393,Felix a regardé La tres grant obligance,99,l-41v-2-4,41v,2,
394,Que les gens li ont fait Et la grant honnoꝛence,99,l-41v-2-5,41v,2,
395,De la ville ſ'en part Plus n'i fiſt areſtance,99,l-41v-2-6,41v,2,
396,A Vaucleꝛ ſ'en ala faire Sa demourance,99,l-41v-2-7,41v,2,
397,La fu il recueillis En la religion,100,l-41v-2-8,41v,2,
398,Et Diex lamma puis tant Et ſonha ſon non,100,l-41v-2-9,41v,2,
399,Que puis fu arqueveque De toute Beſencon,100,l-41v-2-10,41v,2,
400,Par les bien que il fiſt Acueilli bon renon,100,l-41v-2-11,41v,2,
401,Tant veſqui en ceſt ſiecle Qu'il l'eſtut treſpaſſer,101,l-41v-2-12,41v,2,
402,Oꝛ oez les miracles Que Dieus voult demouſtrer,101,l-41v-2-13,41v,2,
403,Car ces .ii. compaignons Qu'eſtoient outre mer,101,l-41v-2-14,41v,2,
404,A celle heure meiſmes Les convint devier,101,l-41v-2-15,41v,2,
405,Tous .iii. les compaignons A .i. jour treſpaſſerent,102,l-41v-2-16,41v,2,
406,Et a une ſeulle heure En paradis entrerent,102,l-41v-2-17,41v,2,
407,Par les biens que il firent En paradis entrerent,102,l-41v-2-18,41v,2,
408,Bonnes journees firent Celle qui les poꝛterent,102,l-41v-2-19,41v,2,
409,Si pꝛions touz et toutes A la Vieꝛge Marie,103,l-42r-1-1,42r,1,
410,Qui en ces flans poꝛta Le tres dous fruit de vie,103,l-42r-1-2,42r,1,
411,Qu'il nous doint ſi ouvreꝛ En ceſte moꝛtel vie,103,l-42r-1-3,42r,1,
412,Par quoi aions des angres La ſainte compaingnie,103,l-42r-1-4,42r,1,
