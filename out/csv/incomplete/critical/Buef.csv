line_no,text,lg,l_id,folio,col,speaker
1,Pour donner [par ]exemple Proueſce et hardement,1,l-247r-1-1,247r,1,
2,Pecheeurs pechereſſes Qui pechent moꝛtelment,1,l-247r-1-2,247r,1,
3,Veul recoꝛder un dit A touz communement,1,l-247r-1-3,247r,1,
4,Ou chaſcun poꝛra prendꝛe Moult biau chaſtiement,1,l-247r-1-4,247r,1,
5,Pour lui hardiement Geter de ſes pechiez,2,l-247r-1-5,247r,1,
6,Qu'il ne ſoit des dëables U puis d'enfer ſachiez,2,l-247r-1-6,247r,1,
7,Regardons comment Diex Fu pour nous clofichiez,2,l-247r-1-7,247r,1,
8,Et par piez et par mains. En la croiz atachiez,2,l-247r-1-8,247r,1,
9,De tres parfaite amour loiaument nous ama,3,l-247r-1-9,247r,1,
10,Quant pour nous tel tourment Et tel moꝛt endura,3,l-247r-1-10,247r,1,
11,Pour nous bꝛiſa enfer Et hoꝛs nous en geta,3,l-247r-1-11,247r,1,
12,Paradiz et ſa gloire Tout nous abandona,3,l-247r-1-12,247r,1,
13,Dont quant il nous crea Et fiſt en ſa ſamblance,4,l-247r-2-1,247r,2,
14,Et pour nous fu clofis; Et ferus de la lance.,4,l-247r-2-2,247r,2,
15,Nous ne devons pas metre Tel oeuvre en oubliance,4,l-247r-2-3,247r,2,
16,Ainz devons vers li querre Et pais et acoꝛdance,4,l-247r-2-4,247r,2,
17,Car li anemis eſt Soutil de nous ſuſprendꝛe.,5,l-247r-2-5,247r,2,
18,Et en ſez laz nous fait Trebuchier et deſcendꝛe,5,l-247r-2-6,247r,2,
19,Nous nous poons moult bien Encontre li deffendꝛe,5,l-247r-2-7,247r,2,
20,Par confeſſion vraie Li poons granz coups rendꝛe,5,l-247r-2-8,247r,2,
21,Si toſt com le dëable A le pecheur feru.,6,l-247r-2-9,247r,2,
22,Du baſton de pechié; Et il l'a abatu,6,l-247r-2-10,247r,2,
23,Le pecheur doit pꝛendꝛe L'eſpee de vertu,6,l-247r-2-11,247r,2,
24,Ja puis par l'anemi Ne puet eſtre vaincu,6,l-247r-2-12,247r,2,
25,L'eſpee de vertu C'eſt confeſſion pure,7,l-247r-2-13,247r,2,
26,Qui des mains au dëable Gete la creature,7,l-247r-2-14,247r,2,
27,Celui qui par confeſſe Se neſtoie et eſcure,7,l-247r-2-15,247r,2,
28,Fait a Dieu grant honnour Et aus mauvais laidure,7,l-247r-2-16,247r,2,
29,Que ce ſoit verité Je le vous pꝛouverai,8,l-247r-2-17,247r,2,
30,Par .i. moult bel eſſample Qu'oꝛendꝛoit vous dirai,8,l-247r-2-18,247r,2,
31,En ſarmon l'oï dire Moult bien retenu l'ai,8,l-247r-2-19,247r,2,
32,S'entendꝛe le voulez Je le recoꝛderai,8,l-247v-1-1,247v,1,
33,Et pour ce que mon dit Soit plus ferme et eſtable,9,l-247v-1-2,247v,1,
34,Je pꝛi /la mere Dieu /La roze delitable,9,l-247v-1-3,247v,1,
35,Et /ſon tres douz enfant Le pere eſperitable.,9,l-247v-1-4,247v,1,
36,Qu'a vos ames puiſt eſtre ce biau dit pꝛoufitable,9,l-247v-1-5,247v,1,
37,Amen que Diex le veulle Et ſa tres douce mere,10,l-247v-1-6,247v,1,
38,Sus oeuvre d'anemi Me faut pꝛendꝛe matere,10,l-247v-1-7,247v,1,
39,Mais combien que celle oeuvre Soit honteuſe et amere,10,l-247v-1-8,247v,1,
40,S'eſt la fin bonne et belle Plaiſant a Dieu le pere.,10,l-247v-1-9,247v,1,
41,Ou temps qu'il fu jadiz [.]II. bonnes gens eſtoient,11,l-247v-1-10,247v,1,
42,Par loial mariage; Bonne vie menoient,11,l-247v-1-11,247v,1,
43,.I. moult biau valeton oꝛent Que moult amoient,11,l-247v-1-12,247v,1,
44,Et pour l'amour de Dieu Moult d'aumoſnes faiſoient,11,l-247v-1-13,247v,1,
45,Car il eſtoient riches Manans et aſſazés,12,l-247v-1-14,247v,1,
46,Diex eſtoit de leur biens Servis et honnourez,12,l-247v-1-15,247v,1,
47,Les povres ſoutenuz Malades confoꝛtez,12,l-247v-1-16,247v,1,
48,Dont l'anemi eſtoit Dolent et airez,12,l-247v-1-17,247v,1,
49,L'anemi les tempta Tant com l'omme veſqui,13,l-247v-1-18,247v,1,
50,Mais ne le pot decoivre Vailliſſant .i. eſpi,13,l-247v-1-19,247v,1,
51,L'omme qui eſtoit ſage Treſtouz pechiez guerpi,13,l-247v-2-1,247v,2,
52,Si bien qu'en nul pechié Vilain ne ſ'embati,13,l-247v-2-2,247v,2,
53,Cil veſqui juſqu'a tant Que Diex le vout avoir,14,l-247v-2-3,247v,2,
54,La moꝛt vint qui le pꝛiſt Ne pot plus remanoir,14,l-247v-2-4,247v,2,
55,Ses laiz li convint faire Et partir ſon avoir,14,l-247v-2-5,247v,2,
56,Si com il apartint. Bien en fiſt ſon devoir,14,l-247v-2-6,247v,2,
57,Ce pꝛeudons treſpaſſa S'ala de vie a moꝛt,15,l-247v-2-7,247v,2,
58,Sa femme en fu dolente Et en grant deſconfoꝛt,15,l-247v-2-8,247v,2,
59,Pour ſon ſeignour plouroit Souvent nuit et jour foꝛt,15,l-247v-2-9,247v,2,
60,Mais touz jourz le tempta L'anemi qui ne doꝛt,15,l-247v-2-10,247v,2,
61,De coꝛs et de viſage. Le filz ſambloit au pere,16,l-247v-2-11,247v,2,
62,Et pour ce l'amoit moult Et tenoit chier la mere,16,l-247v-2-12,247v,2,
63,Touz jourz leur pourchaſſoit L'anemi honte et here,16,l-247v-2-13,247v,2,
64,Qu'il convendꝛa par foꝛce Que chaſcun la compere,16,l-247v-2-14,247v,2,
65,Pour l'amour que la mere avoit a ſon enfant,17,l-247v-2-15,247v,2,
66,Le coucha avec lui Tant qu'il fu bel et grant,17,l-247v-2-16,247v,2,
67,Anemi qui touz jourz Va le mal enoꝛtant,17,l-247v-2-17,247v,2,
68,Pourchaſſa tant qu'il furent L'un a l'autre abitant,17,l-247v-2-18,247v,2,
69,Ou pechié de luxure Touz .ii. les embati,18,l-247v-2-19,247v,2,
70,Lonctemps les y fiſt Eſtre d'eulx .ii. ſe departi,18,l-248r-1-1,248r,1,
71,La dame devint groſſe Et ſon enfant ſenti,18,l-248r-1-2,248r,1,
72,Quant ſ'en percut a poi Le cuer ne li parti,18,l-248r-1-3,248r,1,
73,Le filz qui ot ſa mere Enſainte et engroſſie,19,l-248r-1-4,248r,1,
74,Ot tel [duel ]a ſon cuer Bien vouſiſt perdꝛe vie,19,l-248r-1-5,248r,1,
75,Adont pꝛomiſt a Dieu Et a /ſainte Marie,19,l-248r-1-6,248r,1,
76,Que il ſ'amendera De celle grant folie,19,l-248r-1-7,248r,1,
77,Le varlet et ſa mere Se vont apercevoir,20,l-248r-1-8,248r,1,
78,Du pechié ou dëable Les a fait remanoir,20,l-248r-1-9,248r,1,
79,Chaſcun ſon pechié pleure Tart tempꝛe main et ſoir,20,l-248r-1-10,248r,1,
80,Mais l'anemi fait joie Qui les cuidoit avoir,20,l-248r-1-11,248r,1,
81,L'anemis qui touz diz Au bons decevoir tire,21,l-248r-1-12,248r,1,
82,Cuida bien filz et mere Avoir ſanz contredire,21,l-248r-1-13,248r,1,
83,Et le fruit qu'engendꝛé Eſtoit en advoutire,21,l-248r-1-14,248r,1,
84,Mais onques n'i ot part Dont il ot duel et ire,21,l-248r-1-15,248r,1,
85,Ains les ot le vrai Dieu En ſon /ſaint paradis,22,l-248r-1-16,248r,1,
86,Ainſſi com vous oꝛrez Ainz que le dit ſoit dits,22,l-248r-1-17,248r,1,
87,Grant penitance en firent Si com dit li eſcris,22,l-248r-1-18,248r,1,
88,Oez com le filz fu De ſa mere partis,22,l-248r-1-19,248r,1,
89,Mere dit le varlet Trop mal avona ouvré,23,l-248r-2-1,248r,2,
90,Moi et vous ont dëable Laidement encombꝛé,23,l-248r-2-2,248r,2,
91,Ou feu d'enfer ſerons Et ars et deſmembꝛé,23,l-248r-2-3,248r,2,
92,Nous avons Dieu perdu Et dyable recouvré,23,l-248r-2-4,248r,2,
93,Mais ſe Dieu plait le pere Jamais ne finerai,24,l-248r-2-5,248r,2,
94,Si ſerai confeſſez Penitance ferai,24,l-248r-2-6,248r,2,
95,Se Diex plais ainz que muire Par quoi ſauvé ſerai,24,l-248r-2-7,248r,2,
96,Je vois a nostre pꝛeſtre Mon pechié li dirai,24,l-248r-2-8,248r,2,
97,Oꝛ ſe depart li enfes Sa mere demoura,25,l-248r-2-9,248r,2,
98,Tant fiſt qu'il vint a preſtre Tout ſon fait li conta,25,l-248r-2-10,248r,2,
99,Le pꝛeſtre reſpondi Qu'il ne l'aſſoudꝛoit ja.,25,l-248r-2-11,248r,2,
100,Qu'il n'en avoit pooir Au pappe l'envoia.,25,l-248r-2-12,248r,2,
101,Quant le varlet vit ce Si revint a l'oſtel,26,l-248r-2-13,248r,2,
102,Bien ſot qu'il avoit fait Trop grant pechié moꝛtel,26,l-248r-2-14,248r,2,
103,Tant fiſt qu'il ot monnoie De ſon meillour chatel,26,l-248r-2-15,248r,2,
104,Loꝛs jura em plourant Le ſacre de l'aute[l].,26,l-248r-2-16,248r,2,
105,A nus genoulz mains jointes Jamais ne fineroit,27,l-248r-2-17,248r,2,
106,S'aroit parlé au pappe Et confez ſi ſeroit,27,l-248r-2-18,248r,2,
107,Sa mere bꝛait et crie Qui pitié en avoit,27,l-248r-2-19,248r,2,
108,Qui eſtoit ſi enſainte Qu'a paines ſon pié voit,27,l-248v-1-1,248v,1,
109,La mere reſpondi Dolente et eſplouree,28,l-248v-1-2,248v,1,
110,Biau filz je demourrai Penſive et eſgaree,28,l-248v-1-3,248v,1,
111,Jamais honnour n'arai Ains ſerai diffamee,28,l-248v-1-4,248v,1,
112,Et de treſtout[e] gent Serai au doi mouſtree,28,l-248v-1-5,248v,1,
113,Le varlet reſpondi Ma mere oꝛ entendez,29,l-248v-1-6,248v,1,
114,Vous avez tant d'avoir Que nombꝛe n'en ſavez,29,l-248v-1-7,248v,1,
115,Donnez ent pour vostre ame Vers Dieu vous amendez,29,l-248v-1-8,248v,1,
116,Et l[e] fruit de vo ventre Soigneuſement gardez,29,l-248v-1-9,248v,1,
117,Se dëable vous a; En pechié embatue,30,l-248v-1-10,248v,1,
118,Et il vous a navree gardez Qu'il ne vous tue,30,l-248v-1-11,248v,1,
119,Aiez d'oꝛe en avant En Dieu vostre atendue,30,l-248v-1-12,248v,1,
120,Et vous ſerez par li Aidié et ſecourue,30,l-248v-1-13,248v,1,
121,Du fruit qu vous poꝛtez faites vostre devoir,31,l-248v-1-14,248v,1,
122,Encoꝛ par aventure Le poꝛra Diex avoir,31,l-248v-1-15,248v,1,
123,S'anemis a grant foꝛce Diex a plus grant pooir,31,l-248v-1-16,248v,1,
124,Biax filz ce diſt la mere Certes vous dites voir,31,l-248v-1-17,248v,1,
125,Tant parlerent enſamble La mere et le filz,32,l-248v-1-18,248v,1,
126,Des raiſons moult piteuſes Et des biax mos ytiex,32,l-248v-1-19,248v,1,
127,Que il ſe departirent Plourant de leur biax yex,32,l-248v-2-1,248v,2,
128,L'un l'autre commanda Au vrai pere des ciex,32,l-248v-2-2,248v,2,
129,Oꝛ demeure la mere Et li enfes ſ'en va,33,l-248v-2-3,248v,2,
130,Tant fiſt que vint a /Romme Et au pappe parla,33,l-248v-2-4,248v,2,
131,Touz ſes pechiez li conte Que riens ne li cela.,33,l-248v-2-5,248v,2,
132,Comment jut a ſa mere Et comment l'engroiſſa,33,l-248v-2-6,248v,2,
133,De ſi grant repenrance S'eſt l'enfes confeſſez,34,l-248v-2-7,248v,2,
134,Que fondoit tout en lermes Moult eſtoit eſplourez,34,l-248v-2-8,248v,2,
135,Mais il fu doucement Du pappe confoꝛtez,34,l-248v-2-9,248v,2,
136,Et diſt Diex t'aidera Soiez aſſeurez,34,l-248v-2-10,248v,2,
137,Diex eſt miſericoꝛs De toi avra pitié,35,l-248v-2-11,248v,2,
138,Se li anemis t'a Enbatu em pechié,35,l-248v-2-12,248v,2,
139,Pour ce ne t'a il pas De touz poins gaaingnié,35,l-248v-2-13,248v,2,
140,Diex qui te racheta Ne t'a pas oublié,35,l-248v-2-14,248v,2,
141,Puis qu'en ta plaine vie Quiers abſolution,36,l-248v-2-15,248v,2,
142,Ferez vous penitance En grant devocion,36,l-248v-2-16,248v,2,
143,Diex qui poꝛ toi ſouffri Et moꝛt et paſſion,36,l-248v-2-17,248v,2,
144,Contre les a[ne]mis Sera ton champion.,36,l-248v-2-18,248v,2,
145,Je qui ſui Diex en terre Ange de Dieu le pere,37,l-248v-2-19,248v,2,
146,Et ſui en la chaiere De l'apoſtre /saint Pere.,37,l-249r-1-1,249r,1,
147,Te met en nostre garde Et retieng comme frere,37,l-249r-1-2,249r,1,
148,Car tu es filz de Dieu Et de /ſa douce mere,37,l-249r-1-3,249r,1,
149,Saint Eglyſe a grant joie Quant tu es retournez,38,l-249r-1-4,249r,1,
150,Du grant chemin. d'enfer; Ou tu eres entrez,38,l-249r-1-5,249r,1,
151,Paradis te ſera ouvert Et deſfermez,38,l-249r-1-6,249r,1,
152,Qui a vrais repentans Eſt touz abandonnez,38,l-249r-1-7,249r,1,
153,Ainsi li apoſtolle Le pecheeur confoꝛta,39,l-249r-1-8,249r,1,
154,Mais point de penitance Adont ne li donna,39,l-249r-1-9,249r,1,
155,Moult bel et gracieus. Le vit puis dit li a.,39,l-249r-1-10,249r,1,
156,Que ſ'il le veult ſervir Avec li demourra,39,l-249r-1-11,249r,1,
157,Sire diſt le varlet volentiers demourai,40,l-249r-1-12,249r,1,
158,Doucement de bon cuer Et bien vous ſervirai,40,l-249r-1-13,249r,1,
159,L'apoſtoile reſpont Et je te retendꝛai,40,l-249r-1-14,249r,1,
160,De ma chambꝛe ou je gis Chambellenc te ferai,40,l-249r-1-15,249r,1,
161,Mes chambellens ſeras Juſqu'a ma volenté,41,l-249r-1-16,249r,1,
162,Robes chevaus deniers Aras a grant plenté,41,l-249r-1-17,249r,1,
163,Cil fu liez du biau don C'on li a pꝛeſenté,41,l-249r-1-18,249r,1,
164,Oꝛ eſt dꝛois que vous die La pure verité,41,l-249r-1-19,249r,1,
165,Pourquoi li apoſtoiles le retint de maiſnie,42,l-249r-2-1,249r,2,
166,Et pourquoi ne li a Penitance baillie,42,l-249r-2-2,249r,2,
167,Le ſaint pappe douta C'anemi plain d'envie,42,l-249r-2-3,249r,2,
168,Ne feïſt le varlet Rencheïr en folie,42,l-249r-2-4,249r,2,
169,S'il eüſt au varlet penitance donnee,43,l-249r-2-5,249r,2,
170,Et il fuſt retournez Arriere en ſa contree,43,l-249r-2-6,249r,2,
171,Anemi par pechié R'eüſt fait l'aſſamblee,43,l-249r-2-7,249r,2,
172,De li et de ſa mere; Loꝛs fuſt leur moꝛt doublee,43,l-249r-2-8,249r,2,
173,Aſſez plus que devant Fuſt le pechié vilains,44,l-249r-2-9,249r,2,
174,Et ſ'eſtoit bien li pappe Et ſeür et certainz,44,l-249r-2-10,249r,2,
175,Que la mere au varlet Vendꝛoit o derrainz,44,l-249r-2-11,249r,2,
176,A /Romme pour avoir Soute de ſes mehains,44,l-249r-2-12,249r,2,
177,Pour ce ne vout le pape Qu'il r'alaſt vers ſa mere,45,l-249r-2-13,249r,2,
178,Qui doutoit c'anemis Ne leur baillaſt matiere,45,l-249r-2-14,249r,2,
179,De rentrer en l'oꝛdure Puant oꝛde et amere,45,l-249r-2-15,249r,2,
180,A la fin que perdiſſent L'amour de Dieu le pere,45,l-249r-2-16,249r,2,
181,Et pour ce fiſt le pappe Le varllet demourer,46,l-249r-2-17,249r,2,
182,C'a ſa mere n'alaſt par pechié raſſambler,46,l-249r-2-18,249r,2,
183,Si lairons du varlet .I. petit a parler.,46,l-249r-2-19,249r,2,
184,De ſa dolente mere Vous voudꝛai je conter.,46,l-249v-1-1,249v,1,
185,Sa vie et ſon eſtat Et treſtout ſon couvine,47,l-249v-1-2,249v,1,
186,Et comment l'anemi La tint en ſa ſaiſine,47,l-249v-1-3,249v,1,
187,.X. anz treſtouz entiers Mais /la haute Royne,47,l-249v-1-4,249v,1,
188,Seruoit de tout ſon cuer Et amoit d'amour fine,47,l-249v-1-5,249v,1,
189,Car des lettres ſavoit aſſez et largement,48,l-249v-1-6,249v,1,
190,Heures et oꝛoiſons Diſoit ſoigneuſement,48,l-249v-1-7,249v,1,
191,En l'onnour /Nostre Dame Viuoit moult aſpꝛement,48,l-249v-1-8,249v,1,
192,.III. jourz en la ſemaine Et ſi donnoit ſouvent,48,l-249v-1-9,249v,1,
193,De moult belles amoſnes Que Diex par ſa pitié,49,l-249v-1-10,249v,1,
194,Li vouſiſt garder ſ'ame Et metre a ſauveté,49,l-249v-1-11,249v,1,
195,Mais combien que du ſien Feiſt grant charité,49,l-249v-1-12,249v,1,
196,De confeſſer n'avoit Cure ne volenté,49,l-249v-1-13,249v,1,
197,Car elle ot .i. dëable ſus l'eſpaulle ſeneſtre,50,l-249v-1-14,249v,1,
198,Confeſſer li deffent Nuit et jour y voult eſtre,50,l-249v-1-15,249v,1,
199,Et ſ'avoit .i. bon ange Deſſus l'eſpaulle deſtre,50,l-249v-1-16,249v,1,
200,Qui diſoit ſeur va t'en Confeſſer a ton pꝛeſtre,50,l-249v-1-17,249v,1,
201,Mais ſi le ſot dëable Tenir et decevoir,51,l-249v-1-18,249v,1,
202,Que de li confeſſer N'avoit point de pooir,51,l-249v-1-19,249v,1,
203,Le termine apꝛocha Que dut enfant avoir,51,l-249v-2-1,249v,2,
204,Tiex maus priſtrent la dame Qu'elle dut recevoir,51,l-249v-2-2,249v,2,
205,L'anemi qui eſtoit Touz jourz delez ſ'oꝛeille,52,l-249v-2-3,249v,2,
206,D'eſtrangler ſon enfant Nuit et jour la conſeille,52,l-249v-2-4,249v,2,
207,Mais /la vierge Marie Qui pour ſes amis veille,52,l-249v-2-5,249v,2,
208,Pour li bꝛiement ſecourre S'eſmut et appareille,52,l-249v-2-6,249v,2,
209,La bourgoiſe eſtoit ja En une chambꝛe entree,53,l-249v-2-7,249v,2,
210,Ses griés maus la deſtraint Si ſ'eſt haut eſcriee,53,l-249v-2-8,249v,2,
211,Au pꝛemier mot a dit /Royne couronnee,53,l-249v-2-9,249v,2,
212,Je muir ſauvez moi l'ame Que ne ſoie dampnee,53,l-249v-2-10,249v,2,
213,L'anemi ot grant duel Du bon mot qu'elle dit,54,l-249v-2-11,249v,2,
214,Tourmenter le cuida Et li faire deſpit,54,l-249v-2-12,249v,2,
215,Mais /la vierge Marie En qui ſont tout délit,54,l-249v-2-13,249v,2,
216,Li a dit anemi Va t'en ſanz nul reſpit,54,l-249v-2-14,249v,2,
217,Va t'en en ſus de li anemi Sathanas,55,l-249v-2-15,249v,2,
218,A li n'apꝛoche ja Fui t'en iſnel le pas,55,l-249v-2-16,249v,2,
219,Car tu n'as riens en li Folz fus quant le temptas,55,l-249v-2-17,249v,2,
220,Loꝛs ſ'enfui l'anemi Aſſez plus que le pas,55,l-249v-2-18,249v,2,
221,Loꝛs ſ'enfuit l'anemi Couroucié et dolent.,56,l-249v-2-19,249v,2,
222,Onques puis en l'oſtel N'oſa eſtre habitant,56,l-250r-1-1,250r,1,
223,La pechereſſe aloit Doucement depꝛiant,56,l-250r-1-2,250r,1,
224,/La douce mere Dieu Qu'elle li ſoit garant.,56,l-250r-1-3,250r,1,
225,Quant ſon mal la prenoit haut pꝛiſt Dieu a pꝛier,57,l-250r-1-4,250r,1,
226,Et /ſa tres douce mere Que li vouſiſt aidier,57,l-250r-1-5,250r,1,
227,/Celle qui au beſoing Veult ſes amis garder,57,l-250r-1-6,250r,1,
228,Entra dedenz la chambꝛe S'amie confoꝛter,57,l-250r-1-7,250r,1,
229,Quant /Nostre Dame fu Dedenz la chambꝛe entree,58,l-250r-1-8,250r,1,
230,Devers la pechereſſe A ſa chiere tournee,58,l-250r-1-9,250r,1,
231,Adonques fu la chambꝛe Treſtoute enluminee,58,l-250r-1-10,250r,1,
232,D'anges qui avec li Vindꝛent ſanz demouree,58,l-250r-1-11,250r,1,
233,Et quant la pechereſſe apercut la clarté,59,l-250r-1-12,250r,1,
234,Qui fu dedenz la chambꝛe De cuer a reclamé,59,l-250r-1-13,250r,1,
235,/La royne des ciex Ou tant a de bonté,59,l-250r-1-14,250r,1,
236,Qui bꝛiement la delivre S'il eſt ſa volenté,59,l-250r-1-15,250r,1,
237,/Noſtre Dame ſ'en eſt de la chambꝛe tournee,60,l-250r-1-16,250r,1,
238,Chiés une femme vint Qui l'ot lonc tans amee,60,l-250r-1-17,250r,1,
239,De la clarté de li Fu toute enluminee,60,l-250r-1-18,250r,1,
240,L'oſtel la bonne dame; Ne ſ'eſt loꝛs areſtee,60,l-250r-1-19,250r,1,
241,A genoullons ſe miſt La bonne femme errant,61,l-250r-2-1,250r,2,
242,/La douce mere Dieu Va du cuer ſaluant,61,l-250r-2-2,250r,2,
243,/Nostre Dame li diſt Va t'en apertement,61,l-250r-2-3,250r,2,
244,Chiés tel femme Et ſoies a ſon delivrement,61,l-250r-2-4,250r,2,
245,Des ce que la bourgoiſe /Nostre Dame entendi,62,l-250r-2-5,250r,2,
246,Doucement de bon cuer Errant li reſpondi,62,l-250r-2-6,250r,2,
247,A vostre plaiſir faire Treſtout mon cuer otri,62,l-250r-2-7,250r,2,
248,Loꝛs ſ'en part /Nostre Dame Ses anges avec li,62,l-250r-2-8,250r,2,
249,La mere Dieu ſ'en part Es ſainz ciex remonta,63,l-250r-2-9,250r,2,
250,La bourgoiſe ſ'en tourne Tantoſt qu'elle vint la,63,l-250r-2-10,250r,2,
251,Celle d'une fillete Maintenant delivra,63,l-250r-2-11,250r,2,
252,Au mouſtier fu poꝛtee Et on la baptiſa.,63,l-250r-2-12,250r,2,
253,Elle ot a non Philippe Quant vint au baptiſier,64,l-250r-2-13,250r,2,
254,Touz ceuz de la paroiſſe Se vont trop merveillier,64,l-250r-2-14,250r,2,
255,De celle vaillant femme C'on ſoloit tant pꝛiſier,64,l-250r-2-15,250r,2,
256,Mais nus ne ſot du pere Parler ne teſmoingnier,64,l-250r-2-16,250r,2,
257,De ſa groiſſeſſe Nul ne pot apercevoir,65,l-250r-2-17,250r,2,
258,Car elle avoit des robes Du tout a ſon vouloir,65,l-250r-2-18,250r,2,
259,Ne pꝛivee n'eſtrange N'en ſot onques le voir,65,l-250r-2-19,250r,2,
260,Vous oꝛrez ja merveilles Moult granz ramentevoir,65,l-250v-1-1,250v,1,
261,Quant la bourgoiſe fu De l'enfant delivree,66,l-250v-1-2,250v,1,
262,Par tout fu la nouvele Eſpandue et alee,66,l-250v-1-3,250v,1,
263,Pour autres aventures Fu la choſe oubliee,66,l-250v-1-4,250v,1,
264,La dame apꝛés ſon mois Eſt a confeſſe alee,66,l-250v-1-5,250v,1,
265,A ſon curé ſ'en vint En grant devotion,67,l-250v-1-6,250v,1,
266,Ses pechiez li conta Par bonne entencion,67,l-250v-1-7,250v,1,
267,Mais el ne pot Avoir point d'aſolution,67,l-250v-1-8,250v,1,
268,S'elle ne va a /Romme N'en pot avoir pardon.,67,l-250v-1-9,250v,1,
269,La bourgoiſe fu moult Dolante et eſbahie,68,l-250v-1-10,250v,1,
270,Bien diſt que maintenant Aler n'i poꝛroit mie,68,l-250v-1-11,250v,1,
271,Mais bien pꝛomiſt A Dieu et a /ſainte Marie,68,l-250v-1-12,250v,1,
272,Qu'elle yra ca avant Se Diex li donne vie,68,l-250v-1-13,250v,1,
273,Et ſe ſa fille vit Avec li la menra.,69,l-250v-1-14,250v,1,
274,Par devant l'apoſtoile Son pechié mouſterra,69,l-250v-1-15,250v,1,
275,La bourgoiſe .x. ans En ce point demoura,69,l-250v-1-16,250v,1,
276,Sa fille devint belle Et crut et amenda,69,l-250v-1-17,250v,1,
277,Si toſt qu'elle ot .xi. ans A l'eſcole fu miſe,70,l-250v-1-18,250v,1,
278,Ainz qu'elle en eüſt .XII. Fu ſage et bien apꝛiſe,70,l-250v-1-19,250v,1,
279,N'avoit de ſon aage Si ſage juſqu'en /Friſe,70,l-250v-2-1,250v,2,
280,En Dieu amer avoit Toute ſ'entente miſe,70,l-250v-2-2,250v,2,
281,/La douce mere Dieu De tout ſon cuer ſervoit,71,l-250v-2-3,250v,2,
282,Quant ce venoit a Paſques Moult bien ſe confeſſoit,71,l-250v-2-4,250v,2,
283,Et le coꝛs /Jhesucriſt Doucement recevoit,71,l-250v-2-5,250v,2,
284,Mais el ne ſavoit mie qui ſes peres eſtoit,71,l-250v-2-6,250v,2,
285,Car ſ'elle le ſeüſt A ce qu'elle eſtoit ſage,72,l-250v-2-7,250v,2,
286,Jamais jour n'eüſt bien Ne joie en ſon courage,72,l-250v-2-8,250v,2,
287,.I. jour fu la pucelle Devant le douz ymage,72,l-250v-2-9,250v,2,
288,De /la vierge Marie Qu'elle l'avoit d'uſage,72,l-250v-2-10,250v,2,
289,A celle pucelete vint une aviſion,73,l-250v-2-11,250v,2,
290,Qui li diſt belle fille Va t'en en ta mai[ſo]n,73,l-250v-2-12,250v,2,
291,Doucement em pitié Met ta mere a raiſon,73,l-250v-2-13,250v,2,
292,Prie li que te die Comment ton pere a non.,73,l-250v-2-14,250v,2,
293,A tant ſ'en part la voiz Et cele eſt demouree,74,l-250v-2-15,250v,2,
294,De ce qu'elle a oÿ Fu foꝛment treſpensee,74,l-250v-2-16,250v,2,
295,A ſon hoſtel ſ'en vint S'a ſa mere trouvee,74,l-250v-2-17,250v,2,
296,Qui em plourant ſe claime Laſſe maleüree,74,l-250v-2-18,250v,2,
297,La pucelete fu penſive et eſperdue,75,l-250v-2-19,250v,2,
298,De celle voiz qu'elle ot Oie et entendue,75,l-251r-1-1,251r,1,
299,Et quant trouva ſa mere Plourant le ſanc li mue,75,l-251r-1-2,251r,1,
300,De Dieu le ſalua Devant li eſt venue,75,l-251r-1-3,251r,1,
301,Puis li diſt douce mere C'avez vous a plourer,76,l-251r-1-4,251r,1,
302,Onques mais ne vi femme Si ſouvent duel mener,76,l-251r-1-5,251r,1,
303,Onques ne vous vi rire N'entre gent depoꝛter,76,l-251r-1-6,251r,1,
304,Ne moi tant fuſſe jone Baiſier ne acoler,76,l-251r-1-7,251r,1,
305,Touz jourz a vostre cuer Duel triſtreſce et anui,77,l-251r-1-8,251r,1,
306,Ma mere d'une choſe Trop merveilleuſe ſui,77,l-251r-1-9,251r,1,
307,Onques ne vous oÿ dire Qui fille ſui,77,l-251r-1-10,251r,1,
308,Ne onques de mon pere Parler ne vous oÿ,77,l-251r-1-11,251r,1,
309,Si com ces autres femmes parlent de leurs maris,78,l-251r-1-12,251r,1,
310,Dites moi de mon pere S'il eſt ou moꝛs ou vis,78,l-251r-1-13,251r,1,
311,Quant la mere ot ſa fille Le ſanc li eſt fremis,78,l-251r-1-14,251r,1,
312,Tel deſtreſce ot au cuer A poi qu'il n'eſt partis,78,l-251r-1-15,251r,1,
313,En eſtargie fu Auſſi comme paſmee,79,l-251r-1-16,251r,1,
314,Quant elle pot parler Si ſ'eſt haut eſcriee,79,l-251r-1-17,251r,1,
315,Fille mes cuers mes enfes La voie [a] deſiree,79,l-251r-1-18,251r,1,
316,Que peüſſes ſavoir Qui t'eüſt engendꝛee,79,l-251r-1-19,251r,1,
317,Belle tres douce fille Et je le te dirai,80,l-251r-2-1,251r,2,
318,J'avoie .i. moult biax filz [qu']avecques moi couchai,80,l-251r-2-2,251r,2,
319,Des qu'il eſtoit petit Pour ce que tant l'amai,80,l-251r-2-3,251r,2,
320,Et puis quant il fu grant A li m'abandonnai,80,l-251r-2-4,251r,2,
321,Il t'engendꝛa en moi Onques puis je n'oï joie,81,l-251r-2-5,251r,2,
322,Tu es fille ton frere Dont a poi ne marvoie,81,l-251r-2-6,251r,2,
323,Que je dout qu'en enfer Dëable ne me convoie,81,l-251r-2-7,251r,2,
324,Et moi et toi et li; Se Diex ne nous ravoie,81,l-251r-2-8,251r,2,
325,Et /la vierge Marie En qui j'ai grant fiance,82,l-251r-2-9,251r,2,
326,Quant la fille l'oÿ Moult mua contenance,82,l-251r-2-10,251r,2,
327,De perdꝛe coꝛs et ame Fu foꝛment en doutance,82,l-251r-2-11,251r,2,
328,Loꝛs apela ſa mere Et li diſt en oiance,82,l-251r-2-12,251r,2,
329,Mere pieca diſt on Et c'eſt bien choſe clere,83,l-251r-2-13,251r,2,
330,La truie fait bien tant Son pourcel le compere,83,l-251r-2-14,251r,2,
331,Le pechié eſt trop grant Quant ſui fille mon frere,83,l-251r-2-15,251r,2,
332,Mais c'a Dieu ne deſplaiſe Mar fuſiez vous ma mere,83,l-251r-2-16,251r,2,
333,Laſſe povre dolente Que poꝛrai devenir,84,l-251r-2-17,251r,2,
334,Terre devroit partir Et mon coꝛs trangloutir,84,l-251r-2-18,251r,2,
335,Ha; /royne des ciex Par voſtre douz plaiſir,84,l-251r-2-19,251r,2,
336,A ſi vilain pechié Ne me laiſſiez partir,84,l-251v-1-1,251v,1,
337,Certes oꝛ doi je bien eſtre deſconfoꝛtee,85,l-251v-1-2,251v,1,
338,Quant es oeuvres du dëable Sui conceüe et nee,85,l-251v-1-3,251v,1,
339,En aucun grant deſert M'en fuirai eſgaree,85,l-251v-1-4,251v,1,
340,La ferai penitance Dont je ſerai ſauvee,85,l-251v-1-5,251v,1,
341,Mere chaſcune beſte Par ſon [propre ]pié pent,86,l-251v-1-6,251v,1,
342,Penſez de vous je vois querir mon ſauvement,86,l-251v-1-7,251v,1,
343,Se je vous puis aidier Ne faire alegement,86,l-251v-1-8,251v,1,
344,Je vous deſtournerai D'aler a dampnement,86,l-251v-1-9,251v,1,
345,Des biens que je ferai Je vous fais parſonniere,87,l-251v-1-10,251v,1,
346,Car jamais en ce monde N'avrai joie pleniere,87,l-251v-1-11,251v,1,
347,Puis que je ſui Iſſue de ſi oꝛde matiere,87,l-251v-1-12,251v,1,
348,Tenir m'en doi plus vil. Et moi mains avoir chiere,87,l-251v-1-13,251v,1,
349,Je m'en vois a confeſſe Pour m'ame amender,88,l-251v-1-14,251v,1,
350,Loꝛs ſ'en va la pucelle A ſon curé parler,88,l-251v-1-15,251v,1,
351,Treſtoute l'aventure Li va dire et conter,88,l-251v-1-16,251v,1,
352,Fille ce diſt le pꝛeſtre Ne te puis confoꝛter,88,l-251v-1-17,251v,1,
353,Au ſaint pere le pappe Aler te convendꝛa,89,l-251v-1-18,251v,1,
354,C'eſt cil qui de tes maus L'aſoute te donra,89,l-251v-1-19,251v,1,
355,Quant celle vit qu'a /Romme Au pappe ſ'en yra,89,l-251v-2-1,251v,2,
356,A l'oſtel ſ'en revint Moult tendꝛement ploura,89,l-251v-2-2,251v,2,
357,Douce mere diſt elle En tourment m'avez miſe,90,l-251v-2-3,251v,2,
358,A /Romme m'en yrai La voie y ai pꝛomiſe,90,l-251v-2-4,251v,2,
359,Mais je ne ſai la voie Ne je ne l'ai apꝛiſe,90,l-251v-2-5,251v,2,
360,Diex me veille conduire Par ſa douce franchiſe,90,l-251v-2-6,251v,2,
361,Fille ce diſt la mere Entre nous .ii. yrons.,91,l-251v-2-7,251v,2,
362,De l'oꝛ et de l'argent Aſſez empoꝛterons,91,l-251v-2-8,251v,2,
363,Et de touz nos pechiez Nous nous amenderons,91,l-251v-2-9,251v,2,
364,Mere diſt la pucelle Faites ſi nous haſtons,91,l-251v-2-10,251v,2,
365,Mandez des plus preudomes De tout vostre lignage,92,l-251v-2-11,251v,2,
366,Metez leur tout en garde Meubles et heritage,92,l-251v-2-12,251v,2,
367,Et ſi faites [c]rier Par treſtout ceſt rivage,92,l-251v-2-13,251v,2,
368,Une belle donnee Vous ferez comme ſage,92,l-251v-2-14,251v,2,
369,Et ſi faites chanter Vostre meſſe au mouvoir,93,l-251v-2-15,251v,2,
370,Fille ce diſt la mere En toi a grant ſavoir,93,l-251v-2-16,251v,2,
371,Loꝛs manda ſes amis Pour garder ſon avoir,93,l-251v-2-17,251v,2,
372,Et fiſt moult grant donnee Pour a Dieu miex vouloir,93,l-251v-2-18,251v,2,
373,Quant la bourgoiſe ot bien Ses choſes oꝛdenees,94,l-251v-2-19,251v,2,
374,Et leur meſſe fu dite Et fait belles donnees,94,l-252r-1-1,252r,1,
375,Entre li et ſa fille Se ſont acheminees,94,l-252r-1-2,252r,1,
376,Droit vers /Romme la grant Errant en ſont alees,94,l-252r-1-3,252r,1,
377,Oꝛ les conduie Diex. Le roy de tout le mont,95,l-252r-1-4,252r,1,
378,Jamais en leur pays Elles ne revendꝛont,95,l-252r-1-5,252r,1,
379,Car fille et mere et filz Encoꝛe ſe verront.,95,l-252r-1-6,252r,1,
380,Et tout en .i. hoſtel En une nuit moꝛront,95,l-252r-1-7,252r,1,
381,Oꝛ commence biau dit Et plain de grant ſuſtance,96,l-252r-1-8,252r,1,
382,Comment ces .iii. perſonnes Firent leur penitance,96,l-252r-1-9,252r,1,
383,D'eſtre en enfer dampné Furent en grant balance,96,l-252r-1-10,252r,1,
384,Oez comment il firent Vers Dieu leur acoꝛdance,96,l-252r-1-11,252r,1,
385,La bougoiſe et ſa fille Sont venues a /Romme,97,l-252r-1-12,252r,1,
386,Par devant l'apoſtoille Qui fu ſainte perſonne,97,l-252r-1-13,252r,1,
387,La dame diſt au pappe De ſes pechiez la ſomme.,97,l-252r-1-14,252r,1,
388,Le filz connut ſa mere Mais point ne l'araiſonne,97,l-252r-1-15,252r,1,
389,Cil l'eſcouta parler Tant qu'elle ot tretout dit,98,l-252r-1-16,252r,1,
390,Le bon pappe n'ot mie La bourgoiſe en deſpit,98,l-252r-1-17,252r,1,
391,Pour l'oꝛrible pechié Mais moult bien li enquit,98,l-252r-1-18,252r,1,
392,Tout le fait et la ſomme Li dit ſanz contredit.,98,l-252r-1-19,252r,1,
393,Tout auſſi c'au pechié ſ'eſtoit abandonnee,99,l-252r-2-1,252r,2,
394,Adont a pꝛis ſa fille Au pappe l'a mouſtree,99,l-252r-2-2,252r,2,
395,Et li diſt ceſte fille. A mon filz engendꝛee,99,l-252r-2-3,252r,2,
396,En moi j'en quier penance Que m'ame ſoit ſauvee,99,l-252r-2-4,252r,2,
397,Quant la mere ot au pappe Sa confeſſion dite,100,l-252r-2-5,252r,2,
398,Loꝛs a parlé au pappe La pucelle petite,100,l-252r-2-6,252r,2,
399,Sire de celle oꝛdure Qui de Dieu eſt deſpite,100,l-252r-2-7,252r,2,
400,Fu foꝛmee ma char Donnez m'ent tel merite,100,l-252r-2-8,252r,2,
401,Que m'ame ne puiſt eſtre Du pechié parſonniere,101,l-252r-2-9,252r,2,
402,Des oeuvres au dëable Me veü ge traire arriere,101,l-252r-2-10,252r,2,
403,Fille diſt l'apoſtolle. Tu fais bonne pꝛoiere,101,l-252r-2-11,252r,2,
404,Ta conſcience eſt bonne Nete vraie et entiere,101,l-252r-2-12,252r,2,
405,Le varlet vint au pappe Et li diſt biau douz pere,102,l-252r-2-13,252r,2,
406,Certes ſire diſt il. Veez vous ci ma mere,102,l-252r-2-14,252r,2,
407,Et vez vous ci ma fille Nous ſommes ſuer et frere,102,l-252r-2-15,252r,2,
408,J'en ai fait le pechié Drois eſt que le compere,102,l-252r-2-16,252r,2,
409,Biau filz ce dit le pappe J'ai moult bien entendu,103,l-252r-2-17,252r,2,
410,Le pechié ou dëable Vous avoit embatu,103,l-252r-2-18,252r,2,
411,Pourquoi je t'ai lonctemps Entour moi retenu,103,l-252r-2-19,252r,2,
412,Qu'anemis ne t'eüſt De touz poins confondu.,103,l-252v-1-1,252v,1,
413,Trois jours vout l'apoſtolle La dame retenir.,104,l-252v-1-2,252v,1,
414,Li et ſa fille fiſt a ſa court Bien ſervir,104,l-252v-1-3,252v,1,
415,Au tiers jour chanta meſſe Adont a fait venir,104,l-252v-1-4,252v,1,
416,La dame et ſes enfanz Vous poꝛrez ja oir,104,l-252v-1-5,252v,1,
417,Grant pitié recoꝛder Et choſe merveilleuſe,105,l-252v-1-6,252v,1,
418,La bourgoiſe fu moult Pour le pueple honteuſe,105,l-252v-1-7,252v,1,
419,De bon cuer reclama /La Vierge gloꝛieuſe,105,l-252v-1-8,252v,1,
420,Qui en ſes flans poꝛta La char Dieu pꝛecieuſe,105,l-252v-1-9,252v,1,
421,Encoꝛ n'avoit la mere Son filz reconneü,106,l-252v-1-10,252v,1,
422,Car biau varlet eſtoit Et foꝛt et parcreü,106,l-252v-1-11,252v,1,
423,Mais adont le connut Quant de pꝛés l'ot veü.,106,l-252v-1-12,252v,1,
424,Oꝛ ſachiez que ſes cuers Fur foꝛment eſmeü.,106,l-252v-1-13,252v,1,
425,De paour de pechié Et de honte elle tramble,107,l-252v-1-14,252v,1,
426,Tout le cuer li ſautelle Comme fueille de tramble,107,l-252v-1-15,252v,1,
427,Cardiniaus et liegaus Sont laiens touz enſamble,107,l-252v-1-16,252v,1,
428,Loꝛs leur fu penitance Baillie a touz enſamble,107,l-252v-1-17,252v,1,
429,Moult fu leur penitance hideuſe a regarder,108,l-252v-1-18,252v,1,
430,.III. cuirs de buef a fait L'apoſtolle apoꝛter,108,l-252v-1-19,252v,1,
431,A chaſcun en donne un Pour lui envoleper,108,l-252v-2-1,252v,2,
432,Dedenz les fiſt on queudꝛe Et bien eſtroit ſerrer,108,l-252v-2-2,252v,2,
433,La mere fu couſue Ou ſien pꝛemierement,109,l-252v-2-3,252v,2,
434,Et le varlet apꝛés Puis la fille enſement,109,l-252v-2-4,252v,2,
435,Viſage piez et mains Ont a delivrement,109,l-252v-2-5,252v,2,
436,Adont li apoſtolles Leur fiſt commandement,109,l-252v-2-6,252v,2,
437,Bel enfant diſt le pappe Entendez a mes dis,110,l-252v-2-7,252v,2,
438,Ja vous commant ſus toutes Vos pars de paradis,110,l-252v-2-8,252v,2,
439,Que jamais de ces cuirs Ne ſoiez desveſtis,110,l-252v-2-9,252v,2,
440,Si les aiez .vii. anz Poꝛtez par le pays,110,l-252v-2-10,252v,2,
441,Ne en chaſcune ville C'une nuit ne geſez,111,l-252v-2-11,252v,2,
442,Se de grant maladie N'eſtes trop agrevez,111,l-252v-2-12,252v,2,
443,Ne duſques loꝛs les Cuirs vous ne deſpoullerés,111,l-252v-2-13,252v,2,
444,Du jour d'ui en .vii. anz Ci a moi revendꝛez,111,l-252v-2-14,252v,2,
445,Je vous charge et enjoins Et doins ceſte penance,112,l-252v-2-15,252v,2,
446,Car elle plait a Dieu Dëable en a peſance,112,l-252v-2-16,252v,2,
447,De tretous vos pechiez Je vous fais pardonnance,112,l-252v-2-17,252v,2,
448,Jamais par l'anemi Vous n'en avrez grevance,112,l-252v-2-18,252v,2,
449,Li apoſtolles fiſt par grant devotion.,113,l-252v-2-19,252v,2,
450,Faire as clers et a preſtres Belle pꝛouceſſion,113,l-253r-1-1,253r,1,
451,Pour convoier ces .iii. Par bonne entencion,113,l-253r-1-2,253r,1,
452,Que /Jhesus les conduie A leur ſauvacion,113,l-253r-1-3,253r,1,
453,A un chemin croiſié Le pappe les mena,114,l-253r-1-4,253r,1,
454,Et a chaſcun par li Doucement commanda,114,l-253r-1-5,253r,1,
455,Tu tendꝛas ce chemin Et toi ce l'autre la,114,l-253r-1-6,253r,1,
456,Et tu tendꝛas le tiers Et ne le change ja.,114,l-253r-1-7,253r,1,
457,Duſc'a d'ui en .vii. anz L'un l'autre ne verrez,115,l-253r-1-8,253r,1,
458,Et ſ'aventure vient Que vous vous encontrez,115,l-253r-1-9,253r,1,
459,Je vous deffent. Que l'un a l'autre ne parlez,115,l-253r-1-10,253r,1,
460,Et vivez des aumoſnes Que vous pourchaſſerez,115,l-253r-1-11,253r,1,
461,Tout l'avoir que la mere Et la fille apoꝛterent,116,l-253r-1-12,253r,1,
462,Robes oꝛ et argent Pour l'amour Dieu donnerent,116,l-253r-1-13,253r,1,
463,Et auſſi fiſt le filz Du tout ſe deſnuerent,116,l-253r-1-14,253r,1,
464,Pain ne argent ne gages avec eulz n'enpoꝛterent,116,l-253r-1-15,253r,1,
465,Touz nulz et touz deſcaus Furent et nues teſtes,117,l-253r-1-16,253r,1,
466,Foꝛs que couſus eſtoient Dedenz les cuirs des beſtes,117,l-253r-1-17,253r,1,
467,Jamais plus n'i aront Tant ſoient hautes feſtes,117,l-253r-1-18,253r,1,
468,Adont a fait la mere au pappe ſes requeſtes,117,l-253r-1-19,253r,1,
469,Sire diſt la bourgoiſe. Pour Dieu je vous requier,118,l-253r-2-1,253r,2,
470,Donnez moi le congié De mes enfanz baiſier,118,l-253r-2-2,253r,2,
471,Non ferai diſt le pappe Gardez n'i atouchier,118,l-253r-2-3,253r,2,
472,Ne ton filz ne ta fille Bien poꝛroies pechier,118,l-253r-2-4,253r,2,
473,Le filz pꝛiſt ſon chemin Devers ſoleil levant,119,l-253r-2-5,253r,2,
474,Et la fille le pꝛiſt Devers midi ſonnant,119,l-253r-2-6,253r,2,
475,La mere pꝛiſt le ſien Devers ſoleil couchant,119,l-253r-2-7,253r,2,
476,Loꝛs ot la mere au cuer Doleur et pitié grant,119,l-253r-2-8,253r,2,
477,Quant elle vit ſa fille Qui d'eulz ainſſi ſe part,120,l-253r-2-9,253r,2,
478,Qui ſ'en va en eſſil; Et ſi ne ſet quel part.,120,l-253r-2-10,253r,2,
479,Tel duel ot a ſon cuer A poi que ne li part,120,l-253r-2-11,253r,2,
480,Et li filz et la fille Font grant duel d'autre part.,120,l-253r-2-12,253r,2,
481,Adont a dit la mere Fille a Dieu te commant,121,l-253r-2-13,253r,2,
482,Pour toi ai tel deſtreſce Ne puis aler avant,121,l-253r-2-14,253r,2,
483,Loꝛs mainent ſi grant duel La mere et li enfant,121,l-253r-2-15,253r,2,
484,Que touz ceuz qui les voient Vont de pitié plourant,121,l-253r-2-16,253r,2,
485,Enfant ce diſt la mere Quant de ci partirons,122,l-253r-2-17,253r,2,
486,En ceſtui ſiecle ci jamais Ne nous verrons,122,l-253r-2-18,253r,2,
487,Mere ce diſt la fille Grant joie avoir devons.,122,l-253r-2-19,253r,2,
488,Quant pour .i. poi de paine Paradis conquerons,122,l-253v-1-1,253v,1,
489,Ma mere vostre amour ne me puet riens valoir,123,l-253v-1-2,253v,1,
490,Ne de la moie auſſi Ne vous puet il chaloir,123,l-253v-1-3,253v,1,
491,Penſon a Dieu qui voult Pour nous moꝛt recevoir,123,l-253v-1-4,253v,1,
492,Par quoi en paradis Puiſſons nos lieux avoir,123,l-253v-1-5,253v,1,
493,Mere je voue a Dieu que chaſcun jour dirai,124,l-253v-1-6,253v,1,
494,Pour vous unes .vii. ſiaumes Que ja jour n'en faudꝛai,124,l-253v-1-7,253v,1,
495,Et unes pour mon frere Bien les emploierai,124,l-253v-1-8,253v,1,
496,Et touz nos bienfaiteurs Y acompaignerai,124,l-253v-1-9,253v,1,
497,Pour moi en dirai unes Que Diex par ſa bonté,125,l-253v-1-10,253v,1,
498,En quel lieu que je uoiſe Me maint a ſauveté,125,l-253v-1-11,253v,1,
499,Et me doinſt par ſa grace garder virginité,125,l-253v-1-12,253v,1,
500,Si qu'en ceſt monde puiſſe Faire ſa volenté,125,l-253v-1-13,253v,1,
501,Mere diſt le varlet Veilliez moi pardonner,126,l-253v-1-14,253v,1,
502,Toutes males facons C'a pechié puet tourner,126,l-253v-1-15,253v,1,
503,Par quoi il vous convient Penitance endurer,126,l-253v-1-16,253v,1,
504,Filz Diex le te pardoinſt Et puiſt quite clamer,126,l-253v-1-17,253v,1,
505,Touz .iii. vont li uns l'autre Pardonner bonnement,127,l-253v-1-18,253v,1,
506,Loꝛs parla le varlet Et diſt piteuſement,127,l-253v-1-19,253v,1,
507,Fille je t'engendꝛai Ma ſuer es vraiement,127,l-253v-2-1,253v,2,
508,Pardonner le me veille Le douz roy qui ne ment,127,l-253v-2-2,253v,2,
509,La pucelle reſpont A Dieu mon tres douz frere,128,l-253v-2-3,253v,2,
510,Moi et vous a poꝛté En ſon ventre une mere,128,l-253v-2-4,253v,2,
511,Oꝛ ouvra tant nature En pechié d'adultere,128,l-253v-2-5,253v,2,
512,Que je ſui vostre fille Et vous eſtes mon pere,128,l-253v-2-6,253v,2,
513,Quant chaſcun ot l'un l'autre Doucement pardonné,129,l-253v-2-7,253v,2,
514,Le mouſtier /Noſtre Dame A chaſcun regardé,129,l-253v-2-8,253v,2,
515,A nus genous mains jointes De bonne volenté,129,l-253v-2-9,253v,2,
516,Prient /la mere Dieu Qui leur doinſt ſauveté,129,l-253v-2-10,253v,2,
517,Le pappe leur a diſt Oꝛ toſt departez vous,130,l-253v-2-11,253v,2,
518,D'ui tout dꝛoit en .vii. anz Revendꝛez ci a nous,130,l-253v-2-12,253v,2,
519,Et loꝛs vous ſerez quites De vos pechiez treſtouz,130,l-253v-2-13,253v,2,
520,Alez que Diex vous ſoit Debonnaires et dous,130,l-253v-2-14,253v,2,
521,Touz .iii. devant le pappe Se ſont agenouillez,131,l-253v-2-15,253v,2,
522,Et le pappe les a beneis Et ſeigniés,131,l-253v-2-16,253v,2,
523,Et l'yaue beneoite Les. a touz .iii. moulliez,131,l-253v-2-17,253v,2,
524,Apꝛés pour cheminer Se ſont appareilliez,131,l-253v-2-18,253v,2,
525,Li enfant et la mere L'un de l'autre ſevrerent,132,l-253v-2-19,253v,2,
526,Chaſcun pꝛiſt ſon chemin A Dieu ſe commanderent,132,l-254r-1-1,254r,1,
527,Oꝛ entrent en grief paine Ou moult ſe traveillierent,132,l-254r-1-2,254r,1,
528,L'apoſtoille et ſa gent A /Romme retournerent,132,l-254r-1-3,254r,1,
529,Oꝛ ſe ſont li enfant De la mere partis,133,l-254r-1-4,254r,1,
530,Et la fille du pere Et la mere du filz,133,l-254r-1-5,254r,1,
531,Jamais ne ſe verront Tant comme il ſoient vis,133,l-254r-1-6,254r,1,
532,Grant fain et grant froit oꝛent Et [...]des durs lis,133,l-254r-1-7,254r,1,
533,S'il n'avoient de mal que la paour des chiens,134,l-254r-1-8,254r,1,
534,Et des gens qui leur getent Et cavates et fiens,134,l-254r-1-9,254r,1,
535,Pour ce qu'il ne ſambloient Pas eſtre creſtiens,134,l-254r-1-10,254r,1,
536,Pour leur grant piax velues Aront il poi de biens,134,l-254r-1-11,254r,1,
537,Meiſmes les granz genz Leur firent moult anuis,135,l-254r-1-12,254r,1,
538,Herbergier ne le voudꝛent Si toſt qu'il eſtoit nuis,135,l-254r-1-13,254r,1,
539,Mais leur chiens leur huoient Et clooient leur huis,135,l-254r-1-14,254r,1,
540,.VII. anz treſtouz entiers N'oꝛent autre deduis.,135,l-254r-1-15,254r,1,
541,Mais ſi eſtoient fermes Et en Dieu ſi creans,136,l-254r-1-16,254r,1,
542,Que plus oꝛent de maus Plus eſtoient joians,136,l-254r-1-17,254r,1,
543,Enluminés eſtoient Embꝛaſez et ardanz,136,l-254r-1-18,254r,1,
544,D'amer Dieu car riens plus N'eſtoient deſirrans.,136,l-254r-1-19,254r,1,
545,Sept anz treſtous entiers Menerent ceſte vie,137,l-254r-2-1,254r,2,
546,Pour rapꝛochier vers Romme Ont leur voie aqueillie,137,l-254r-2-2,254r,2,
547,Pres de la cité vindꝛent Entour lieue et demie,137,l-254r-2-3,254r,2,
548,Que li uns ne vit l'autre Ne n'ot nouvele oïe,137,l-254r-2-4,254r,2,
549,Trop tart fu qu'il ne poꝛent Onques a /Romme aler,138,l-254r-2-5,254r,2,
550,A .i. v[il]age vindꝛent Bien [voudrent] oſteler,138,l-254r-2-6,254r,2,
551,Le varlet v[i]nt premier .I. homme va trouver,138,l-254r-2-7,254r,2,
552,Au dehoꝛs de la ville Si li va demander,138,l-254r-2-8,254r,2,
553,Se pour Dieu trouveroit hui mais ou herbergier,139,l-254r-2-9,254r,2,
554,Cil a qui il parloit Eſtoit riche ahannier,139,l-254r-2-10,254r,2,
555,Et menoit ſa charue Si reſpont ſanz targier,139,l-254r-2-11,254r,2,
556,Certes biaux douz amis Ne ſai quel oſteler.,139,l-254r-2-12,254r,2,
557,Qui pour Dieu te herberge Mais ſe tu as argent,140,l-254r-2-13,254r,2,
558,Tu trouveras oſtel. Cil reſpont doucement,140,l-254r-2-14,254r,2,
559,Certes ſire nenil Je ne quier ſeulement,140,l-254r-2-15,254r,2,
560,C'un bien tres pou d'eſtrain Et le toit ſeulement,140,l-254r-2-16,254r,2,
561,Cil qui onques pour Dieu N'ot bien fait en ſa vie,141,l-254r-2-17,254r,2,
562,L'envoie en ſa maiſon Et li a enſeignie,141,l-254r-2-18,254r,2,
563,Va diſt il a ma femme Di li qu'el ne leſt mie.,141,l-254r-2-19,254r,2,
564,Qu'elle ne te herberge Sanz plus ceſte nuitie,141,l-254v-1-1,254v,1,
565,Le penëant ſ'en tourne S'ala en ſa maiſon,142,l-254v-1-2,254v,1,
566,La bonne dame trueve Si l'a miſe a raiſon,142,l-254v-1-3,254v,1,
567,Dame herbergiez moi Ce dit voſtre baron,142,l-254v-1-4,254v,1,
568,Que le vrai Dieu vous face De vos pechiez pardon,142,l-254v-1-5,254v,1,
569,Quant la dam[e][ le ][vi]t Si fu toute[ eſfréee],143,l-254v-1-6,254v,1,
570,Pour celle g[r]ande pel Qu'il avoit afublee,143,l-254v-1-7,254v,1,
571,En la grange le maine Si li a deffremee,143,l-254v-1-8,254v,1,
572,De blanc eſtrain li mouſtre Plus d'une charetee,143,l-254v-1-9,254v,1,
573,Cil ſe bouta dedenz Qui ot [et ]froit et fain,144,l-254v-1-10,254v,1,
574,Malades fu et maigres Moult avoit le cuer vain,144,l-254v-1-11,254v,1,
575,En ſes oꝛoiſons pꝛie Le haut roy ſouverain,144,l-254v-1-12,254v,1,
576,Que il recoive ſ'ame A bꝛief terme pꝛochain,144,l-254v-1-13,254v,1,
577,Apꝛés revint ſa fille Qui l'oſtel demanda,145,l-254v-1-14,254v,1,
578,A celui qui ſon pere Propꝛement herberga,145,l-254v-1-15,254v,1,
579,Le pꝛeudom le herberge A l'oſtel l'envoia,145,l-254v-1-16,254v,1,
580,Quant la dame le vit Foꝛment ſe merveilla,145,l-254v-1-17,254v,1,
581,Onques mais en ſa vie Ne vit gens ſi eſtranges,146,l-254v-1-18,254v,1,
582,Car il n'ont ce li ſamble Veſtu linge ne lange,146,l-254v-1-19,254v,1,
583,La dame le herberge Si l'envoie en la grange,146,l-254v-2-1,254v,2,
584,Ou avant qu'il ſoit jour Deſcendꝛont .mil. ange,146,l-254v-2-2,254v,2,
585,Quant la pucelle fu En la grange enbatue,147,l-254v-2-3,254v,2,
586,Ou tas d'eſtrain ſe boute A tout ſa pel veſtue,147,l-254v-2-4,254v,2,
587,A Dieu fiſt oꝛoiſon Et ſa coupe batue,147,l-254v-2-5,254v,2,
588,Que pꝛochainement muire Et ſoit ſ'ame abſolue,147,l-254v-2-6,254v,2,
589,Apꝛés revint la mere Foiblement apoiant,148,l-254v-2-7,254v,2,
590,Au pꝛeudomme demande L'oſtel pour Dieu le grant,148,l-254v-2-8,254v,2,
591,Cil l'envoie a ſa femme Qui l'amena errant,148,l-254v-2-9,254v,2,
592,En la grange ou eſtoient Herbergié ſi enfant,148,l-254v-2-10,254v,2,
593,Quant la dame la vit Onques puis que fu nee,149,l-254v-2-11,254v,2,
594,Ne fu ſi eſbahye; Ne ſi foꝛt treſpensee,149,l-254v-2-12,254v,2,
595,Pour ces .iii. gens qui ont Pel de beſte afublee.,149,l-254v-2-13,254v,2,
596,Adont ſ'eſt la m[er]e Ou tas d'eſtrain boutee,149,l-254v-2-14,254v,2,
597,Chaſcun des .iii. cuidoit Laiens eſtre tout ſeux,150,l-254v-2-15,254v,2,
598,Dont pꝛiſtrent a pꝛier Le doux roy gloꝛieux,150,l-254v-2-16,254v,2,
599,Qu'en celle nuit leur ſoit Si doux et ſi piteux,150,l-254v-2-17,254v,2,
600,Qu'en paradis leur doinſt Le repos deliteux,150,l-254v-2-18,254v,2,
601,L'oſteſſe ſ'em parti A la clef frema l'uis.,151,l-254v-2-19,254v,2,
602,Ses maris a l'oſtel Revint quant il fu nuis,151,l-255r-1-1,255r,1,
603,Sire ce diſt la dame Vous ſouliez eſtre duis,151,l-255r-1-2,255r,1,
604,De ramponer les povres Et faire aſſez d'anuis,151,l-255r-1-3,255r,1,
605,Onques mais ne vous vi Aumoſne ne bien faire,152,l-255r-1-4,255r,1,
606,Je croi vous ſaintirez C'aviés oꝛe a faire,152,l-255r-1-5,255r,1,
607,De tel gent herbergier Loꝛs ne ſe vout plus taire,152,l-255r-1-6,255r,1,
608,Le ſire. ainz a dit dame Dieu puiſt il plaire,152,l-255r-1-7,255r,1,
609,Se j'ai hay les povres Et je les vuel amer,153,l-255r-1-8,255r,1,
610,Et poi leur ai valu Et je leur veul donner,153,l-255r-1-9,255r,1,
611,Encoꝛ le me poꝛra Bien Dieu guerredonner,153,l-255r-1-10,255r,1,
612,On diſt que ceſt aumoſne Des povres oſteler,153,l-255r-1-11,255r,1,
613,Duſques apꝛés ſouper En ce point demoura,154,l-255r-1-12,255r,1,
614,Loꝛs le ſire ſ'apenſe Sa meſchine apela,154,l-255r-1-13,255r,1,
615,Di. as tu que poꝛter A ces povres genz la,154,l-255r-1-14,255r,1,
616,Certes ſire diſt elle Nule choſe n'i a.,154,l-255r-1-15,255r,1,
617,Par t'ame pꝛen y garde Et celle va tantoſt,155,l-255r-1-16,255r,1,
618,Jurer qu'il n'i avoit Riens dedens le pot,155,l-255r-1-17,255r,1,
619,Vuit le cuida mouſtrer Mais ainſſi com Dieu plot,155,l-255r-1-18,255r,1,
620,Le trouva treſtout plain Dont grant merveilles ot,155,l-255r-1-19,255r,1,
621,C'eſt bien fait diſt le ſire poꝛte leur et du pain,156,l-255r-2-1,255r,2,
622,Car cil qui eſt ſaoul Et a le ventre plain,156,l-255r-2-2,255r,2,
623,Ne ſent pas le meſchief De celui qui a f[a]in.,156,l-255r-2-3,255r,2,
624,Loꝛs ſ'en va la meſchine Le pot pꝛiſt en ſa main,156,l-255r-2-4,255r,2,
625,Du pain des eſcuelles avecques li enpoꝛte,157,l-255r-2-5,255r,2,
626,A la grange eſt venue Et vit parmi la poꝛte,157,l-255r-2-6,255r,2,
627,Une ſi grant clarté Paour ot d'eſtre moꝛte,157,l-255r-2-7,255r,2,
628,A l'oſtel ſ'en rafuit Quanqu'el poꝛtoit rapoꝛte,157,l-255r-2-8,255r,2,
629,En tramblant de paour S'aventure a contee,158,l-255r-2-9,255r,2,
630,Et leur diſt que la grange Eſtoit toute embꝛaſee,158,l-255r-2-10,255r,2,
631,Le ſire y acourut; La dame y eſt alee.,158,l-255r-2-11,255r,2,
632,Si ont parmi la poꝛte La clarté regardee,158,l-255r-2-12,255r,2,
633,Si virent et bien ſoꝛent Que ce n'eſtoit pas feux,159,l-255r-2-13,255r,2,
634,Mais de la grant clarté Furent trop merveilleux,159,l-255r-2-14,255r,2,
635,Dedenz entrer ne poꝛent Loꝛs deviſent entr'eux,159,l-255r-2-15,255r,2,
636,Que il ont herbergié .III. ſainz coꝛs gloꝛieux,159,l-255r-2-16,255r,2,
637,Certes il diſtrent voir bien le ſavront par tans,160,l-255r-2-17,255r,2,
638,De ſon mari la dame Ot eü .ii. enfans,160,l-255r-2-18,255r,2,
639,Li uns ot .XVI. mois. Et li autres .x. ans.,160,l-255r-2-19,255r,2,
640,Onques n'avoit alé Sus ſes piez li plus granz.,160,l-255v-1-1,255v,1,
641,Les jambes avoit molles Tout a[in]ſſi com dꝛapel,161,l-255v-1-2,255v,1,
642,Car nus os n'i avoit Que la char et la pel.,161,l-255v-1-3,255v,1,
643,Tout ainſſi fu il nez Sours eſtoit et muel,161,l-255v-1-4,255v,1,
644,Vous poꝛrez ja oir. .I. miracle moult bel,161,l-255v-1-5,255v,1,
645,Li mainsnés fu aveugles Onques n'avoit veü,162,l-255v-1-6,255v,1,
646,De ſanté li enfant Furent mal pourveü,162,l-255v-1-7,255v,1,
647,Car pechié avoit ſi; Leur pere deceü,162,l-255v-1-8,255v,1,
648,Que envers Dieu n'avoit De riens fait ſon deü,162,l-255v-1-9,255v,1,
649,Felon et deſpitouz Vers povre gent eſtoit,163,l-255v-1-10,255v,1,
650,La diſme de ſes biens Mauvaiſement paioit,163,l-255v-1-11,255v,1,
651,De ſarmon ne d'eglyſe Nule cure n'avoit,163,l-255v-1-12,255v,1,
652,Et Diex par ſes enfanz Exemple l'en mouſtroit,163,l-255v-1-13,255v,1,
653,Car a Dieu n'a ſa mere Ne plaiſoit point ſa vie,164,l-255v-1-14,255v,1,
654,Mais puis fu il pꝛeudons Sanz oꝛguel ſanz envie,164,l-255v-1-15,255v,1,
655,Et pour ce li ot Diex Cele gent envoie,164,l-255v-1-16,255v,1,
656,Pour quoi charité fuſt En ſon cuer deſploie,164,l-255v-1-17,255v,1,
657,Puis fu il moult pꝛeudons Et plains d'umilité,165,l-255v-1-18,255v,1,
658,Et ama moult les povres En foi en charité,165,l-255v-1-19,255v,1,
659,Et par miracles oꝛent Ses .ii. enfans ſanté,165,l-255v-2-1,255v,2,
660,Puis furent il hermitez Par la Dieu volenté.,165,l-255v-2-2,255v,2,
661,De la clarté qui fu En la grange venue,166,l-255v-2-3,255v,2,
662,Vous dirai par quel choſe Elle y eſt deſcendue,166,l-255v-2-4,255v,2,
663,La grant grace de Dieu Y fu ſi eſpandue,166,l-255v-2-5,255v,2,
664,Que plus de mil anges Deſcendent d'une nue,166,l-255v-2-6,255v,2,
665,Yces .iii. coꝛs ſainz couſus es cuirs de beſtes,167,l-255v-2-7,255v,2,
666,Chaſcun entour matines Fiſt a Dieu ſa requeſte,167,l-255v-2-8,255v,2,
667,Que de ce monde l'oſte. Ou il n'a que moleſte,167,l-255v-2-9,255v,2,
668,Diex oÿ ceulz qui oꝛent Fait penitance honneſte,167,l-255v-2-10,255v,2,
669,Car touz .iii. a une heure Du ſiecle treſpaſſerent,168,l-255v-2-11,255v,2,
670,Granz congregations D'anges ſ'appareillierent,168,l-255v-2-12,255v,2,
671,Qui les ames des .iii. En paradis poꝛterent,168,l-255v-2-13,255v,2,
672,Et o douz roy de gloire Tantoſt les pꝛeſenterent,168,l-255v-2-14,255v,2,
673,Moult gloꝛieuſement Les sains anges chantoient,169,l-255v-2-15,255v,2,
674,Te Deum laudamus Et grant feſte faiſoient,169,l-255v-2-16,255v,2,
675,Quant les ames des .iii. Em paradiz poꝛtoient,169,l-255v-2-17,255v,2,
676,Devant le roy de gloire Errant les preſentoient,169,l-255v-2-18,255v,2,
677,Oꝛ furent les .iii. coꝛs En la grange au preudome,170,l-255v-2-19,255v,2,
678,Le pꝛeudomme bien matin Se lieve et va a /Romme,170,l-256r-1-1,256r,1,
679,Devant le pappe vint Qui fu bonne perſonne,170,l-256r-1-2,256r,1,
680,De ceulz qu'il herberga Li diſt toute la ſomme,170,l-256r-1-3,256r,1,
681,Des cuirs qu'il ont veſtu Et de la grant clarté,171,l-256r-1-4,256r,1,
682,Et du biau chant des anges De la ſollempnité,171,l-256r-1-5,256r,1,
683,Qu'il oÿ a matines Treſtout li a conté,171,l-256r-1-6,256r,1,
684,Et le ſaint apoſtolle L'a moult bien eſcouté,171,l-256r-1-7,256r,1,
685,Des .iii. penans li membꝛe Qui penance il bailla,172,l-256r-1-8,256r,1,
686,Les pꝛelaz de ſa court Tout maintenant manda,172,l-256r-1-9,256r,1,
687,A grant pꝛoceſſion Alerent tantoſt la,172,l-256r-1-10,256r,1,
688,Ou les .iii. coꝛs eſtoient Le pꝛeudom les mena,172,l-256r-1-11,256r,1,
689,Onques nul foꝛs le pappe ne pot l'u[i]s deffremer,173,l-256r-1-12,256r,1,
690,N'onques avant que li Ne pot dedenz entrer,173,l-256r-1-13,256r,1,
691,Et le bon apoſtolle. Les fiſt touz encliner,173,l-256r-1-14,256r,1,
692,A genoulz et mains jointes Dame Dieu reclamer,173,l-256r-1-15,256r,1,
693,A celle fin qu'il fuſſent Dignes d'apercevoir,174,l-256r-1-16,256r,1,
694,Les coꝛs pour qui Diex Fiſt la clarté aparoir,174,l-256r-1-17,256r,1,
695,.I. ange diſt au pappe Diex t'a fait aſavoir,174,l-256r-1-18,256r,1,
696,Que dedenz cel eſtrain A .iii. coꝛs sains pour voir,174,l-256r-1-19,256r,1,
697,Et encoꝛe te mande Le vrai Dieu tout puiſſans,175,l-256r-2-1,256r,2,
698,Cil qui ceſt oſtel eſt A .ii. petis enfanz,175,l-256r-2-2,256r,2,
699,Contrés ſours et aveugles De ſanté non puiſſanz,175,l-256r-2-3,256r,2,
700,Ja les verrez garis Dont moult ſerez joianz,175,l-256r-2-4,256r,2,
701,Faites les apoꝛter Par devant les sains coꝛs,176,l-256r-2-5,256r,2,
702,Le pappe ot moult grant joie Loꝛs fu mis l'eſtrain hoꝛs,176,l-256r-2-6,256r,2,
703,Les .iii. coꝛs ſainz trouverent Luiſanz plus que fin oꝛs.,176,l-256r-2-7,256r,2,
704,Les enfanz non poiſſanz Y apoꝛterent loꝛs,176,l-256r-2-8,256r,2,
705,Si toſt com les enfans Sont devant les coꝛs ſains,177,l-256r-2-9,256r,2,
706,Par les vertus de Dieu Furent garis et ſainz,177,l-256r-2-10,256r,2,
707,Les cloches de l'egliſe De ce ſoiez certains,177,l-256r-2-11,256r,2,
708,Sonnerent tout par elles Sanz metre piez ne mains,177,l-256r-2-12,256r,2,
709,Ce faiſoit le vrai Dieu pour les ſiens eſſaucier,178,l-256r-2-13,256r,2,
710,Oꝛ furent li enfant Sain et pꝛeux et legier,178,l-256r-2-14,256r,2,
711,La grant joie leur mere Ne ſavroit nus pꝛiſier,178,l-256r-2-15,256r,2,
712,Ne de leur pere auſſi Ni ot qu'eſl[é]ecier.,178,l-256r-2-16,256r,2,
713,Le ſaint pappe vit bien Et ſot certainement,179,l-256r-2-17,256r,2,
714,Que c'eſt ſes chambelens Dont cure ot longuement,179,l-256r-2-18,256r,2,
715,Et la mere au vallet Et leur fille enſement.,179,l-256r-2-19,256r,2,
716,Qu'il ont par penitance Conquis leur ſauvement,179,l-256v-1-1,256v,1,
717,Chaſcun en ſa main deſtre .I. petit bꝛief tenoit,180,l-256v-1-2,256v,1,
718,Eſcrit de lettres d'oꝛ Dedenz leurs nons eſtoit,180,l-256v-1-3,256v,1,
719,Et avecques leur nons Une oꝛoiſon avoit,180,l-256v-1-4,256v,1,
720,Que chaſcun diſt a l'eure Ou Dieu l'ame rendoit,180,l-256v-1-5,256v,1,
721,Le pappe pꝛiſt le bꝛief Et dedenz regarda.,181,l-256v-1-6,256v,1,
722,Le bꝛief ſon chambelenc Premierement trouva,181,l-256v-1-7,256v,1,
723,Son non et ſa pꝛoiere Que diſt quant treſpaſſa,181,l-256v-1-8,256v,1,
724,En loant /Nostre Dame /Qui le douz Dieu poꝛta,181,l-256v-1-9,256v,1,
725,Au ſainz fonz de bapteſme Fu [...][nommez],182,l-256v-1-10,256v,1,
726,Apꝛés vit le ſaint pappe La pꝛoiere delez,182,l-256v-1-11,256v,1,
727,Je la recoꝛderai S'entendꝛe le voulez,182,l-256v-1-12,256v,1,
728,Que de Dieu tous vous ſoient Vos pechiez pardonnez,182,l-256v-1-13,256v,1,
729,Ave /ſuperlative tres excellent royne,183,l-256v-1-14,256v,1,
730,/Eſcharboucle enbꝛaſee De haute amour devine,183,l-256v-1-15,256v,1,
731,Pour tous mehains vous eſtes /Parfaite medecine,183,l-256v-1-16,256v,1,
732,Priez /vo filz qu'il mete M'ame en [votre] ſaiſine,183,l-256v-1-17,256v,1,
733,Vierge pꝛiez vo fil qu'il ſoit mes avocas,184,l-256v-1-18,256v,1,
734,Et qu'il deffende m'ame Contre les Sathanas,184,l-256v-1-19,256v,1,
735,Qu'en paradis puiſſe eſtre Avec vous a ſoulaz,184,l-256v-2-1,256v,2,
736,Amen. Je vous pꝛi /Dame Que ne m'oubliez pas.,184,l-256v-2-2,256v,2,
737,Ou bꝛievet qui eſtoit En la main la pucele,185,l-256v-2-3,256v,2,
738,Trouva li apoſtolles Une oꝛoiſon moult belle,185,l-256v-2-4,256v,2,
739,/Vierge Dieu alaita Ta tres douce mamelle,185,l-256v-2-5,256v,2,
740,Si comme ce fu voir Oÿ moi car je t'apelle,185,l-256v-2-6,256v,2,
741,/Vierge par la vertu De /vostre douz enfant,186,l-256v-2-7,256v,2,
742,Sus toute riens du monde A vous obeiſſant,186,l-256v-2-8,256v,2,
743,Veilliez qu'en paradiz Puiſſe eſtre demourant,186,l-256v-2-9,256v,2,
744,Amen. /Vierge Dieu mere Ne m'alez oubliant,186,l-256v-2-10,256v,2,
745,Quant le saint apoſtoille Ot leu l'oꝛoiſon,187,l-256v-2-11,256v,2,
746,Il va trouver Philippe Ainſſi ot elle non.,187,l-256v-2-12,256v,2,
747,Apꝛés le bꝛief la mere A leü. le saint hom.,187,l-256v-2-13,256v,2,
748,Que bien l'ont entendu [Entour ]et environ,187,l-256v-2-14,256v,2,
749,Ou pꝛemier mot trouva Qu'ele avoit non Alaine,188,l-256v-2-15,256v,2,
750,Apꝛés lut l'oꝛoiſon Et dit a haute alaine,188,l-256v-2-16,256v,2,
751,/Vierge pure en qui Diex Vout pꝛendꝛe char humaine,188,l-256v-2-17,256v,2,
752,Gardez moi qu'en enfer M'ame ne ſueffre paine,188,l-256v-2-18,256v,2,
753,Dame vous eſtes /lumiere /ſanz luour tranſitoire,189,l-256v-2-19,256v,2,
754,De qui /ſolail naſqui Qui eſt [le ]roy de gloire,189,l-257r-1-1,257r,1,
755,Veilliez qu'en paradis Puiſt m'ame avoir victoire,189,l-257r-1-2,257r,1,
756,Amen et treſtous ceulz Qui vous ont en memoire,189,l-257r-1-3,257r,1,
757,Ces .iii. bꝛiés .i. saint ange Les bailla as coꝛs ſainz,190,l-257r-1-6,257r,1,
758,Pour ce que de leur nons Fuſt li pappes certains,190,l-257r-1-7,257r,1,
759,[...],190,l-257r-1-8,257r,1,
760,[...],190,l-257r-1-9,257r,1,
761,Le pappe les cuida faire a /Romme poꝛter,191,l-257r-1-10,257r,1,
762,Mais nient plus c'on poꝛroit .I. grant chamel bouter,191,l-257r-1-11,257r,1,
763,Par le cul d'une aguille Nes pot on remuer,191,l-257r-1-12,257r,1,
764,Dont a l'apoſtolle Le pꝛeudome apeler,191,l-257r-1-13,257r,1,
765,Preudons diſt l'apoſtolle Il te convient laiſſier,192,l-257r-1-14,257r,1,
766,Treſtout ton heritage Je te ferai baillier,192,l-257r-1-15,257r,1,
767,Ailleurs plus bel manoir Ja n'i perdꝛas denier,192,l-257r-1-16,257r,1,
768,Car je ferai ci faire Abaie ou mouſtier,192,l-257r-1-17,257r,1,
769,Le pꝛeudons reſpondi Moult liez et moult joians,193,l-257r-1-18,257r,1,
770,Pour ce que Diex ot fait Vertuz ſuz ſes enfans,193,l-257r-1-19,257r,1,
771,Sire a vostre gré faire Sui touz obeiſſanz,193,l-257r-1-20,257r,1,
772,Tu as dꝛoit dit le pappe Ja ni ſeras perdanz,193,l-257r-1-21,257r,1,
773,Le ſaint bon apoſtolle a l'euvre ſi haſtee,194,l-257r-1-22,257r,1,
774,Que par li que par ceulz De toute la contree,194,l-257r-1-23,257r,1,
775,Que riche abaie ot Sus le lieu fondee,194,l-257r-2-1,257r,2,
776,Des vertus qu'il y firent Fu grant la renommee,194,l-257r-2-2,257r,2,
777,Les .iii. coꝛs ſains fiſt on. En .iii. fietres lever,195,l-257r-2-3,257r,2,
778,Toutes d'oꝛ et d'argent Richement atourner,195,l-257r-2-4,257r,2,
779,De toutes maladies Qui les veult reclamer,195,l-257r-2-5,257r,2,
780,Puet on as .iii. saint coꝛs Sa gariſon trouver,195,l-257r-2-6,257r,2,
781,Touz ceulz et toutes celes C'ont de ſanté meſtier,196,l-257r-2-7,257r,2,
782,Se n'eſt mal de la moꝛt Dont nus ne puet aidier,196,l-257r-2-8,257r,2,
783,Se devant les saint coꝛs .IX. jours en leur mouſtier,196,l-257r-2-9,257r,2,
784,Au neuviſme ſ'en vont Sain et foꝛt et legier,196,l-257r-2-10,257r,2,
785,Chartriers mués et ſours Aveugles et contrais,197,l-257r-2-15,257r,2,
786,Chaſcun y eſt gari Et de loins et de pꝛés,197,l-257r-2-16,257r,2,
787,Et de touz les mehainz Doit chaſcun eſtre engrés,197,l-257r-2-17,257r,2,
788,D'amer ces .iii. coꝛs ſainz C'on puet nommer apꝛés.,197,l-257r-2-18,257r,2,
789,Vous qui avez oÿ ce biau dit recoꝛder,198,l-257r-2-19,257r,2,
790,En ceſt example ci Vous devez remirer,198,l-257r-2-20,257r,2,
791,Auſſi de vos pechiez Et de vous confeſſer,198,l-257r-2-21,257r,2,
792,Nus ne puet tant pechier Com Diex puet pardonner,198,l-257r-2-22,257r,2,
793,Mais nus ne doit pechier en ycelle eſperance,199,l-257r-2-23,257r,2,
794,Prions Dieu et ſa mere Qui ſus tous a puiſſance,199,l-257v-1-1,257v,1,
795,Que d'enfer nous deffende Ou il n'a que grevance.,199,l-257v-1-2,257v,1,
796,Par quoi en paradis Soit nostre demourance Amen.,199,l-257v-1-3,257v,1,
