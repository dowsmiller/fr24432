line_no,text,lg,l_id,folio,col,speaker
1,MOult eſt bone acoitāce D'eſtoire bone gent,1,l-112r-2-1,112r,2,
2,Biē m'ē puis pceuoir Et en maint lieu ſouuent,1,l-112r-2-2,112r,2,
3,Q՚ qñt ie dis .j. dit A toꝰ generaument,1,l-112r-2-3,112r,2,
4,Car il nous conuiēt viure Des bons pꝛemierem̄t,1,l-112r-2-4,112r,2,
5,Iadis fu .i. chl՚r Ml՚t nobles et biaus,2,l-112r-2-5,112r,2,
6,Riches hons fu de villes Et de nobles chaſtiaus,2,l-112r-2-6,112r,2,
7,Et ot en ſa ionece Aſſez de cēs aniaus,2,l-112r-2-7,112r,2,
8,Il ne li eſchapoit Ne tournois ne cembiaus,2,l-112r-2-8,112r,2,
9,Qñt il n'ot q՚ deſpēdꝛe On n'auoit de li cure,3,l-112r-2-9,112r,2,
10,On le tenoit poꝛ vil Con garcō qui eſcure,3,l-112r-2-10,112r,2,
11,En folem̄t deſpendꝛe Auoit miſe ſa cure,3,l-112r-2-11,112r,2,
12,Sa ioie li toꝛna A gñt doloꝛ obſcure,3,l-112r-2-12,112r,2,
13,Du leu l'eſtuet ꝑtir Qu'il n'i pot plus remaīdꝛe,4,l-112r-2-13,112r,2,
14,Sa char li cōmenca A palir et a taindꝛe,4,l-112v-1-1,112v,1,
15,Loꝛs ſe pꝛiſt en ſon cuer Durem̄t a cō plaidꝛe,4,l-112v-1-2,112v,1,
16,N'ot vile ne maiſon Ou il peüſt remaīdꝛe,4,l-112v-1-3,112v,1,
17,Le las dolās diſt il ꝯdure deſtinee,5,l-112v-1-4,112v,1,
18,Qñt m'ē conuient fouir En eſtrange ꝯtree,5,l-112v-1-5,112v,1,
19,Et ſi ne metrai hoꝛs Ne lance ne eſpee,5,l-112v-1-6,112v,1,
20,Voꝰ me veilliez aidier /Sainte virge honoꝛee,5,l-112v-1-7,112v,1,
21,Toute ioꝛ cheuaucha biē li dut ēnuier,6,l-112v-1-8,112v,1,
22,Dedens .i. bois entra Grant ⁊ lonc ⁊ plenier,6,l-112v-1-9,112v,1,
23,Elmileu de ce bois Rataint .i. eſcuier,6,l-112v-1-10,112v,1,
24,Triſte ⁊ dolant de cuer N'i ot q՚ coꝛroucier,6,l-112v-1-11,112v,1,
25,Le chl՚r l'apelle Et ſi l'a raisōna,7,l-112v-1-12,112v,1,
26,Amis /celi te gart Qⁱ le mōde foꝛma,7,l-112v-1-13,112v,1,
27,Reſpont li eſcuiers Il ne m'aidera ia,7,l-112v-1-14,112v,1,
28,Biē me ſui ꝑceü Q՚ onq՚s ne m'ama.,7,l-112v-1-15,112v,1,
29,I'ai le mien deſpēdu Et gaſté ꝑ folie,8,l-112v-1-16,112v,1,
30,Si ne m'ē eſt remez Vaillant vne aillie,8,l-112v-1-17,112v,1,
31,Oꝛ m'ē conuient fouir Toꝰ ſeulz sās ꝯpaignie,8,l-112v-1-18,112v,1,
32,Et ſi ne ſai meſtier Dont me cheuiſſe mie,8,l-112v-1-19,112v,1,
33,LArrō et murtrier Me conuient deuenir,9,l-112v-2-1,112v,2,
34,Ie ne me puis mie De fain leſſier moꝛir,9,l-112v-2-2,112v,2,
35,Biē ſai q՚ ꝑ ce tour Me conuendꝛa venir,9,l-112v-2-3,112v,2,
36,Se ie truis ꝯpaignon Biē me cuide cheuir,9,l-112v-2-4,112v,2,
37,Reſpont le chl՚r Cōpains auez trouué,10,l-112v-2-5,112v,2,
38,Auſſi ai ie le miē Deſpēdu et gaſté,10,l-112v-2-6,112v,2,
39,Oꝛ m'ē couuent fouir Tous ſeulz ꝑ poureté,10,l-112v-2-7,112v,2,
40,Noꝰ ſerons compaignō Qñt ie t'ai retrouué,10,l-112v-2-8,112v,2,
41,Sire diſt l'eſcuier Vous ſoiez biē venus.,11,l-112v-2-9,112v,2,
42,Vos cōpains voudꝛai eſtre Vos amis ⁊ vos dꝛus.,11,l-112v-2-10,112v,2,
43,Toute ioꝛ cheuauchierent Tant q՚ ioꝛ ert faillus,11,l-112v-2-11,112v,2,
44,Sous .i. arbꝛe herbergent Necheuauchierēt plus.,11,l-112v-2-12,112v,2,
45,NE li vns ne li autres Cele nuit ne menia,12,l-112v-2-13,112v,2,
46,Prez ſont de deſperer Chaſcūs ſe demēta.,12,l-112v-2-14,112v,2,
47,L'ēnemi les eſcoute Qⁱ pꝛendꝛe les vouldꝛa,12,l-112v-2-15,112v,2,
48,S'il les puet acrochier Ml՚ ioians en ſera,12,l-112v-2-16,112v,2,
49,Deuant eulz s'apꝑut Si les a (a)raiſon mis,13,l-112v-2-17,112v,2,
50,Seignoꝛ ꝯm̄t voꝰ eſt Ce dit li ēnemis,13,l-112v-2-18,112v,2,
51,Voꝰ auez tout ꝑdu Et auoir ⁊ amis,13,l-112v-2-19,112v,2,
52,Mēdier vous conuient,13,l-112v-2-20,112v,2,
53,C'eſt gñt meſchief a faire Qñt apꝛis ne l'auez,14,l-113r-1-1,113r,1,
54,Se voꝰ me volez croire Ie voꝰ donrai aſſez,14,l-113r-1-2,113r,1,
55,Q՚ vous pꝛēdꝛez auoir Ꝑ tout ou voꝰ voudꝛez,14,l-113r-1-3,113r,1,
56,Ne iamais en pꝛiſon Retenus ne ſerez,14,l-113r-1-4,113r,1,
57,De tous les leus. Du mōde ie voꝰ deliuerrai,15,l-113r-1-5,113r,1,
58,Si dit le chl՚r Et ie voꝰ ſeruirai,15,l-113r-1-6,113r,1,
59,Et de cuer ⁊ de coꝛps Homage vous ferai,15,l-113r-1-7,113r,1,
60,Et l'ēnemi reſpont Et aſſez te donrai.,15,l-113r-1-8,113r,1,
61,Mais q՚ dieu et /ſa mere Te conuient renoier,16,l-113r-1-9,113r,1,
62,Toꝰ ſains ⁊ toutes ſaītes Il ne t'aront meſtier,16,l-113r-1-10,113r,1,
63,Sire dit l'e ſquier De gré et volētier,16,l-113r-1-11,113r,1,
64,Ie les renoierai Toꝰ qⁱl ne m'ōt meſtier,16,l-113r-1-12,113r,1,
65,Moult fu fol l'e ſcuier Et de mauuais coꝛage,17,l-113r-1-13,113r,1,
66,Q՚ l'ēnemi a pͥs Ce fu ꝑ ſon outrage,17,l-113r-1-14,113r,1,
67,Au chl՚r a dit Viē ſi me fais homage,17,l-113r-1-15,113r,1,
68,Et ie te rendꝛai tout Tātoſt ton heritage,17,l-113r-1-16,113r,1,
69,Reſpont le chl՚r volent՚s liem̄t,18,l-113r-1-17,113r,1,
70,Renoie dieu fait il Treſtout p՚mierem̄t,18,l-113r-1-18,113r,1,
71,Tous ſaīs ⁊ toutes ſaītes Toſt ⁊ iſnelement,18,l-113r-1-19,113r,1,
72,Fais le ſe tu m'ē crois Et tātoſt errām̄t,18,l-113r-2-1,113r,2,
73,Et ie te renderai Treſtout tō tenem̄t,18,l-113r-2-2,113r,2,
74,Ie les renoie tous je ſui de ta meſnie,19,l-113r-2-3,113r,2,
75,Reſpont li ēnemis Tu ne fais pas folie,19,l-113r-2-4,113r,2,
76,Ie te dōrai honour Et grāde ſeignoꝛie,19,l-113r-2-5,113r,2,
77,Se tu as renoié Auſſi /ſaīte marie,19,l-113r-2-6,113r,2,
78,Reſpont le chl՚r Ce ne ferai ie ia,20,l-113r-2-7,113r,2,
79,Q՚ ie renoie cele /Qⁱ le coꝛs dieu poꝛta,20,l-113r-2-8,113r,2,
80,/Qui la ꝑte du mōde Ꝑ sō coꝛps reſtoꝛa.,20,l-113r-2-9,113r,2,
81,Et la pais ⁊ l'amour De /ſon fil noꝰ dōna,20,l-113r-2-10,113r,2,
82,Il te doit biē ſouffire Qñt i'ai dieu renoié,21,l-113r-2-11,113r,2,
83,Tous ſains et toutes ſaītes Ie ſui ia en pechié,21,l-113r-2-12,113r,2,
84,Et de cuer ⁊ de bouche Ie le t'ai otroié,21,l-113r-2-13,113r,2,
85,Leſſe eſter /nr՚e dame Trop m'auras engignié,21,l-113r-2-14,113r,2,
86,Reſpont li ēnemis Tu ſeras mendians,22,l-113r-2-15,113r,2,
87,Se tu ne la renoies Seras poures truhans,22,l-113r-2-16,113r,2,
88,Et ſ'as dieu renoié Qⁱ te ſera greuans,22,l-113r-2-17,113r,2,
89,Sire dit l'eſcuier Faites li ſes couuans,22,l-113r-2-18,113r,2,
90,Rreſpont le chl՚r Ꝑ ma foy nō ferai.,23,l-113r-2-19,113r,2,
91,Ia ioꝛ de ma vie Ne le renierai,23,l-113v-1-1,113v,1,
92,/La royne des ciex Ia tant ne mefferai,23,l-113v-1-2,113v,1,
93,Se i'ai dieu renoié A cele me tenrai,23,l-113v-1-3,113v,1,
94,C'eſt cele qⁱ puet tous A /ſon fil racoꝛder,24,l-113v-1-4,113v,1,
95,Li ēnemis voit bien Qⁱl ne le puet mener,24,l-113v-1-5,113v,1,
96,A ce qu'il la renoie Ne le puet engignier,24,l-113v-1-6,113v,1,
97,De maltalent ſ'en toꝛne Si le leſſa eſter,24,l-113v-1-7,113v,1,
98,Dolant fu l'ēnemi Qñt ainſi le pdi,25,l-113v-1-8,113v,1,
99,Si ēmena ce lui Qⁱ a li ſe rendi,25,l-113v-1-9,113v,1,
100,Le chl՚r demeure Qⁱ cuer ot eſbahi,25,l-113v-1-10,113v,1,
101,Tout dꝛoit al'adioꝛner Hoꝛs du bois ſ'en iſſy,25,l-113v-1-11,113v,1,
102,Qñt il fu hoꝛs du bois Deuant lui eſgarda,26,l-113v-1-12,113v,1,
103,Et vit .j. biau chaſtel Vne chapelle y a,26,l-113v-1-13,113v,1,
104,Au plus toſt q՚ il pot Cele ꝑt ſ'en toꝛna,26,l-113v-1-14,113v,1,
105,Poꝛ ſaluer /la virge Ileq՚s ſ'arreſta,26,l-113v-1-15,113v,1,
106,Qñt il y fu venu Si iſſi de la celle,27,l-113v-1-16,113v,1,
107,Sō palefroy atache Au rai d'une ſaucele,27,l-113v-1-17,113v,1,
108,Toſt et iſnelem̄t Entra en la chapelle,27,l-113v-1-18,113v,1,
109,Et a veü l'ymage De /la virge pucele,27,l-113v-1-19,113v,1,
110,Deuant li ſ'agenoille Et merci li cria,28,l-113v-1-20,113v,1,
111,Et de cuer ⁊ de bouche Foꝛment le reclama,28,l-113v-2-1,113v,2,
112,Li ſires du chaſtel Ꝑ matin ſe leua,28,l-113v-2-2,113v,2,
113,Et lui et ſa meſniee En la chapelle entra.,28,l-113v-2-3,113v,2,
114,Qvant il vit le cheual. Si ſe va merueillant,29,l-113v-2-4,113v,2,
115,Le chl՚r entent( regarde) Ml՚t tendꝛem̄t ploꝛant,29,l-113v-2-5,113v,2,
116,.I. po ſe treſt arrieres Poꝛ vëoir ſon ſamblāt,29,l-113v-2-6,113v,2,
117,Le chl՚r eſgarde Qⁱ req՚roit m՚ci,30,l-113v-2-11,113v,2,
118,/Douce dame fait il Aiez merci de mi,30,l-113v-2-12,113v,2,
119,I'ai /vo fil renoié L'ēnemi m'a trai,30,l-113v-2-13,113v,2,
120,Tous ſains ⁊ toutes ſaītes Ay renoié auſſi,30,l-113v-2-14,113v,2,
121,Ne ſai ou retourner Se ie n'ai vr՚e aieue,31,l-113v-2-15,113v,2,
122,Q՚ i'ai dieu renoié Siai m'ame ꝑdue,31,l-113v-2-16,113v,2,
123,A yceſte ꝑole aſa coꝛpe batue,31,l-113v-2-17,113v,2,
124,L'yaue du cuer li (ait) eſt Ꝑmi les yex courue,31,l-113v-2-18,113v,2,
125,L'ymage de ſon lieu Maintenant deuala,32,l-113v-2-19,113v,2,
126,Et de ſon cueurechief Le vis li eſſuia,32,l-113v-2-20,113v,2,
127,Maītes lermes recut Qⁱ du chief li coula,32,l-113v-2-21,113v,2,
128,Le ſire du chaſtel Le vit ⁊ eſgarda,32,l-113v-2-22,113v,2,
129,Il a veü l'ymage Deuāt lui en p՚ſant,33,l-113v-2-23,113v,2,
130,Qui le recōfoꝛta Bel et coꝛtoiſement,33,l-113v-2-24,113v,2,
131,Amis diſt /nr՚e dame Ne ſ'eſmaie noient,33,l-114r-1-1,114r,1,
132,Ie te racoꝛderai A /mō fil vraiem̄t,33,l-114r-1-2,114r,1,
133,Et ſi auras ꝑ tans honour et richeté,34,l-114r-1-3,114r,1,
134,Puis remōte en ſon leu Qñt l'ot recōfoꝛté,34,l-114r-1-4,114r,1,
135,Li ſires du chaſtel A tout ce regardé,34,l-114r-1-5,114r,1,
136,Biē penſe q՚ en li A aucune bonté.,34,l-114r-1-6,114r,1,
137,UN po ſe treſt arriere Et touſi ⁊ ꝑla.,35,l-114r-1-7,114r,1,
138,Le chl՚r l'entent Sus ſes piez ſe leua,35,l-114r-1-8,114r,1,
139,Li ſires l'a raisōne Et ſi l'en apela.,35,l-114r-1-9,114r,1,
140,Et cil li reſpont bel Q՚ tres bien apꝛis l'a,35,l-114r-1-10,114r,1,
141,Li ſires l'en apelle Si l'a mis a raiſon,36,l-114r-1-11,114r,1,
142,Amis dont eſtes vous N'i faites reſtoiſon,36,l-114r-1-12,114r,1,
143,Et cil li reſpondi Belem̄t abas ſon,36,l-114r-1-13,114r,1,
144,Sire .i. chl՚r ſui De moult poure renō.,36,l-114r-1-14,114r,1,
145,Ie ſui .i. chl՚r Du tout deſheritez,37,l-114r-1-15,114r,1,
146,Amis ce dit li ſires Gardez ne me celez,37,l-114r-1-16,114r,1,
147,Feüſtes voꝰ onq՚s A fame mariez,37,l-114r-1-17,114r,1,
148,Nēnil ſire diſt il Onq՚s n'i fu donez,37,l-114r-1-18,114r,1,
149,Et ſi auez des ia Voſtre tr՚e ꝑdue.,38,l-114r-1-19,114r,1,
150,Eſt paſſee l'anee Q՚ elle fu pdue,38,l-114r-2-1,114r,2,
151,Nēnil ſire diſt il Biē ſeroit ſecoꝛue,38,l-114r-2-2,114r,2,
152,Se i'euſſe den՚s Dont feüſt ſecoꝛue,38,l-114r-2-3,114r,2,
153,Amis ce diſt li ſires Ie voꝰ en bailleré,39,l-114r-2-4,114r,2,
154,Et auoir et deniers A plenté vous donrai,39,l-114r-2-5,114r,2,
155,S'ay vne bele fille Qu'a fame voꝰ dōrai.,39,l-114r-2-6,114r,2,
156,Et de toute ma t՚re. Cheuetain voꝰ ferai,39,l-114r-2-7,114r,2,
157,Sire pour dieu merci Fait il ne me moquiez,40,l-114r-2-8,114r,2,
158,Ie ſui triſtes de cuer Dolans et coꝛrouciez,40,l-114r-2-9,114r,2,
159,Amis ce dit li ſires Oꝛ ne vous eſmaiez,40,l-114r-2-10,114r,2,
160,Voꝰ eſtes ſe dieu pleſt A bō poꝛt arriuez,40,l-114r-2-11,114r,2,
161,Soiez certains ⁊ fis Enuis voꝰ moq՚roie,41,l-114r-2-12,114r,2,
162,Laiſſiez eſter le duel Et ſi demenez ioie,41,l-114r-2-13,114r,2,
163,Enl'ōnoꝛ /nr՚e dame Qⁱ ſi biē voꝰ auoie,41,l-114r-2-14,114r,2,
164,Et de cuer et de bouche Le dō voꝰ en otroie,41,l-114r-2-15,114r,2,
165,Cil ſi l'en mercie Qⁱ la raiſon agree,42,l-114r-2-16,114r,2,
166,A iceſte ꝑole a ſa Fille mandee,42,l-114r-2-17,114r,2,
167,Si li dōna a fame Et il l'a eſpouſee,42,l-114r-2-18,114r,2,
168,Et l'ōnoꝛ de ſa terre Li a toute dōnee,42,l-114r-2-19,114r,2,
169,Et auoirs et deniers A plenté li bailla,43,l-114v-1-1,114v,1,
170,Dont ſa terre recut Et ſi le rachata.,43,l-114v-1-2,114v,1,
171,Et fu hoir de ſa t՚re Li ſires treſpaſſa,43,l-114v-1-3,114v,1,
172,/La royne des ciex Ces biens li pourchaca.,43,l-114v-1-4,114v,1,
173,Pour ce qⁱl la ſerui Ot il bō guerredon.,44,l-114v-1-5,114v,1,
174,Cil qui la renoia Fiſt trop gñt meſpꝛoiſon.,44,l-114v-1-6,114v,1,
175,Cō voꝰ oꝛrez cōter A petit d'achoiſon.,44,l-114v-1-7,114v,1,
176,Cōment li ēnemis Li fiſt la traiſon.,44,l-114v-1-8,114v,1,
177,Donc tēps ala ꝑ t՚re Des maulz ot il aſſez,45,l-114v-1-9,114v,1,
178,Et tant q՚ il fu pꝛis A .i. fait atrapez,45,l-114v-1-10,114v,1,
179,Et fu eſtroit liez Et fu empꝛiſon̄ez,45,l-114v-1-11,114v,1,
180,Et fu iugiez a pēdꝛe Q՚ il fu pꝛis pꝛouuez,45,l-114v-1-12,114v,1,
181,Qñt il fu en pꝛiſon Durem̄t ſe doubta,46,l-114v-1-13,114v,1,
182,Q՚ il ne fuſt pendus L'ēnemi appella,46,l-114v-1-14,114v,1,
183,Et le mauuais y vint Tantoſt qͥl le hucha,46,l-114v-1-15,114v,1,
184,Maiſtres car aidiez moi Ou l'en me pendꝛa ia,46,l-114v-1-16,114v,1,
185,Reſpōt li ēnemis Ie te deliuerrai,47,l-114v-1-17,114v,1,
186,Vez cy le hanap d'oꝛ Q՚ ie te baillerai,47,l-114v-1-18,114v,1,
187,Et .iiij. beſans d'oꝛ Aueques te dōrai,47,l-114v-1-19,114v,1,
188,Tiē met tout en tō ſain Fai ce q՚ te dirai,47,l-114v-2-1,114v,2,
189,Qñt le bailli t'aura Deuāt li en p՚ſent,48,l-114v-2-2,114v,2,
190,Et il te voudꝛa pꝛēdꝛe Poꝛ faire iugem̄t,48,l-114v-2-3,114v,2,
191,Dōne li ceſt auoir Pour tō deliurem̄t,48,l-114v-2-4,114v,2,
192,Et il eſt conuoiteus Et d'oꝛ fin ⁊ d'argent,48,l-114v-2-5,114v,2,
193,Il te deliuerra Saches ꝑ verité,49,l-114v-2-6,114v,2,
194,Cil a pꝛis le hanap En ſon ſain l'a bouté,49,l-114v-2-7,114v,2,
195,Et les .iiij. fermaus Foꝛm̄t l'ont agree,49,l-114v-2-8,114v,2,
196,A iceſte ꝑole l'a li baillis Mandé.,49,l-114v-2-9,114v,2,
197,Amis diſt li baillis Il te conuiēt moꝛir,50,l-114v-2-10,114v,2,
198,Il n'eſt hōs foꝛs q՚ diex Qⁱ t'en puiſt garantir,50,l-114v-2-11,114v,2,
199,Dis moi toſt tes meffais Tu les doit bien gehir,50,l-114v-2-12,114v,2,
200,Au boꝛriau le bailla Qⁱ le doit maīburnir,50,l-114v-2-13,114v,2,
201,Sire diſt l'eſcuier Ains m'ē lairez aler,51,l-114v-2-14,114v,2,
202,.I. iouel ay ml՚t riche Q՚ ie voꝰ veil dōner,51,l-114v-2-15,114v,2,
203,Il vault .lx. lb՚ Ne voꝰ eſtuet doubter,51,l-114v-2-16,114v,2,
204,Ie le voꝰ baillerai Faites moi deliurer,51,l-114v-2-17,114v,2,
205,OR toſt diſt li baillis Fai errant mouſtre ca,52,l-114v-2-18,114v,2,
206,Cil miſt maī a ſon ſain Et trouuer le cuida,52,l-114v-2-19,114v,2,
207,Et il trueue .i. cheueſtre De ſon ſain le ſacha,52,l-115r-1-1,115r,1,
208,Qñt li baillis le voit Il ſ'en rit et gaba,52,l-115r-1-2,115r,1,
209,Hé las diſt l'eſcuier L'ēnemi (lel )m'a trahi,53,l-115r-1-3,115r,1,
210,Ꝑ foy diſt li baillis Et tu m'as bien ſerui,53,l-115r-1-4,115r,1,
211,En sō col le laca Au bourriau le tendi,53,l-115r-1-5,115r,1,
212,Qⁱ le mena aus foꝛches Et puis ſile pendi,53,l-115r-1-6,115r,1,
213,L'ēnemi ſe tint pꝛez Ne le vault eſloignier,54,l-115r-1-7,115r,1,
214,Qñt l'ame iſſi du coꝛps Il ne la volt leſſier,54,l-115r-1-8,115r,1,
215,Il la poꝛte en enfer La dedens herberg՚,54,l-115r-1-9,115r,1,
216,Anſinq՚s vouldꝛoit il Tout le mōde eſloignier,54,l-115r-1-10,115r,1,
217,OR fu de ſon ſeruice A duel ⁊ a dolour,55,l-115r-1-11,115r,1,
218,Ainſi eſt il ſeruis Qⁱ ſert mauuais ſeignoꝛ,55,l-115r-1-12,115r,1,
219,Mais qui ſert /nr՚e dame /Cele dame d'onour,55,l-115r-1-13,115r,1,
220,Il ne puet en ce ſiecle Certes ſeruir meillour,55,l-115r-1-14,115r,1,
221,Iehan de /.s՚. quentin Dit qⁱ le doit ſeruir,56,l-115r-1-15,115r,1,
222,On puet de ſon ſeruice A gñt honoꝛ venir,56,l-115r-1-16,115r,1,
223,C'eſt le treſoꝛ de gc̃e Poꝛ toꝰ ceulz garantir,56,l-115r-1-17,115r,1,
224,Qⁱ la veille de cuer Et amer ⁊ chierir.,56,l-115r-1-18,115r,1,
225,OR pꝛiōs doucem̄t A /la virge marie,57,l-115r-1-19,115r,1,
226,Ꝑ qui le monde fu ⁊ mis de moꝛt a vie,57,l-115r-2-1,115r,2,
227,De l'ēgīg l'ēnemi Qⁱ le monde tarie,57,l-115r-2-2,115r,2,
228,Noꝰ gart ⁊ noꝰ otroit La ꝑdurable vie.,57,l-115r-2-3,115r,2,
