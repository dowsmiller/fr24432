POurce que ieuoy grant partie
Du monde qui moult ſ’eſtudie
A li vn l’autre deceuoir
Veil ie dire .i. dit qͥ eſt tout uoir
N’enpuis mes ſei’enſui hais
Mes ietiens ceus pour foux nais
Qui tant ſefient eſtre foꝛs
⁊ enlafoꝛce deleur coꝛps
Q՚ il ne leur chaille del’ame
Diex il n’eſt ſi belle dame
Neſi foꝛt hōme tant ſoit fier
Q՚ moꝛt ne face trebuchier
Ꝑſonne qui a amourir
Ne ſe deuroit ia oꝛgueillir
Del’eſtat dumonde veil dire
Ꝑ amours n’en aies pas ire
Car ꝑtout atrop arepꝛendꝛe
Aucuns aīment miex aētēdꝛe
Vne foulour quant on l’adit
Q՚ choſe donc uient pꝛofit
Mes pour ce ne lairoi ie mie
Que pure uerite nedie
Diex gart qͥ l’oꝛra ſanz noiſier
Saint pol ſileveut teſmonier
Car celui doit bien ieuner
Qui apoint neueult laboꝛer
C’eſt vn c՚tain enſeingnem̄t
Oꝛ entendes bn̄ ſainement
Il ſunt .ij. paire delabeurs
Li vn d’aq՚rre bonnes meurs
L’autre eſt ouurer deſes mains
Ces .ij. ouurages ſunt c՚tains
Ꝑſonne qui ſoit ſon meſtier
Dont elle puet pain gaaignier
Doit loer dieu ꝑfetement
⁊ confoꝛter la poure gent
Deſes bn̄s que diex lienuoie
Diu՚ſe gens vont ꝑ la uoie
L’un demande pour dieu ſauie
Et l’autre la boe neſtie
Letiers ſifait ueſſiaus d’argēt
Li vn achete et l’autre vent
Les autres ſeruent d’autre guiſe
Qⁱ ne ſ’en meuent del’egliſe
Les marcheans les laboureurs
Les ſouſtiennēt deleur labeurs
Noble eſt que de donner
⁊ chetiue de demander
Celui qui donne ſe franchiſt
Et celui qui pꝛent ſ’aſeruiſt
Mes chaſcun nepuet pas auoir
Graſce d’amaſſer grant auoir
Ceus qui ſunt riches ſaches ſunt
Qñt ala poure gent bien font
Mes ꝑlemonde queurt .i. uice
Qui eſt apelles auarice
Qⁱ pluſeurs gens en enf՚ meine
Il a .vij. iours enlaſemeine
De quoy ueil .i. petit parler
Vous les oies ſouuent noum՚
Les nōs qͥl ont leur ſunt uenus
Des .vij. planetes delaſſus
Auſiques ail .vij. eſtas
Degens aumōde ca ius bas
Decomparer ueil ꝑmō cours
Aus .vij. planetes et aus iours
Lediemenche eſt iour derepos
⁊ pour tant bien comparer l’os
Auſouleil c’eſt lenon dedieu
Aler doiuent debon cuer pieu
Au moustier chaſcun ⁊ chaſcune
Lelundi eſt dit delalune
Demars pꝛen ſelonc lemardi
Demercure le merquedi
Le ieudi deiupiter ſiet ius
⁊ leuendꝛedi deuenus
Deſaturnus leſamedi
Oꝛ entendes ieuous empͥ
Lediemenche eſt .i. digne iour
Si com le ſouleil rent luour
Plus qu’autres planetes nefōt
Auſi ceus qui bonne foy ont
Vont deuotement aumoſtier
Audiemenche decuer entier
Lameſſe oir et leſermon
Voir ce n’eſt mie ſans raiſon
Se nr՚e ſeingneur ſecourouce
Qñt les gloutons plains dere˞pce
Vont enlatau՚ne ou il boiuent
Quant oir leſeruiſe doiuent
⁊ font traire du plus foꝛt vin
La bonne uiande bn̄ matin
Vont acheter il le couuient
⁊ ſe par auanture auient
Q՚ li uns d’eus uaiſt aumoſtier
L’autre leuendꝛa ſachier
Ꝑ la coꝛne du chaperon
⁊ li dit uien t’en ſi beron
Nete chaut d’areſt՚ plus ci
Il m’ennuie ie le t’a fi
Vrais diex il ne leur deſplaiſt mie
D’eſtre du main iuſq՚ acomplie
Enlameſon du tauernier
Nefont foꝛs crier et noiſier
La ſunt aeſes ſus lecoute
Souuent faut que l’oſte leſboute
Hoꝛs del’oſtel tant iſunt tart
Levin qu’em leur foie leur art
⁊ quant ce uient al’endemain
Lateſte leur deuſt et lamain
Leur tremble loꝛs vont ꝑ effoꝛs
Au poil duchien qui les amoꝛs
La recoumencent letrumel
⁊ quant reuiennent al’oſtel
Il batent fames et enfans
Ainſſi gaſcent les meſcheans
En .i. iour ꝑ leur lecherie
De quoy leur fame ⁊ leur meſnie
Veſquiſent bn̄ une ſemainne
Vous on fet plus d’eure uilaīne
Audimenche qu’autre iour
Mes certes c’eſt trop grant foloꝛ
Du p՚mier vous lairai eſter
De ſecont eſtat veil parler
Car par le lundi entendon
Qⁱ de lalune pꝛent ſon non
Lalune eſt froide freſche ⁊ tendͤ
Ꝑ cela nous poons entendꝛe
L’eſtat degent religieuſe
Qui doit eſtre douce et piteuſe
Auſſi coume lalune rent
Eaue quant eſt plaīne ſouent
Doiuent gent d’oꝛdꝛe grant plēte
Euure fere d’umilite
Mes le deable les tarie
De bouter en ipocriſie
Enuainne gloire li vn ſouuēt
Ceulz qui pour lelos delagent
Font enceſt monde penitance
L’euangile dit ſans doutance
Que il ont ia eu le lourier
Nus ne ſe doit pour eulz iugier
Iheſucriſt diſt que cil ſera
Eſſaucies qui ſ’a baiſera
Cil eſt ſage qui poiſe pꝛiſe
Dutiers eſtat dirai laguiſe
Mardi uient demars ꝑ dꝛoiture
Mars ſenefie l’eſcripture
Diex debataille pour tant di
Q՚ puis comparer aumardi
L’eſtat de chaſcun chꝛ՚
Qui pour la foy dieu eſſanc՚
Se doiuent combatre aeffoꝛs
Le dꝛoit doiuent ſeurer deſtoꝛs
⁊ iugier loyaum̄t touriours
Mais maintenāt ēpluſeurs coꝛ̃s
Ne veut on poures gens oir
Aus auocas couient blanch՚
Les mains d’argēt nō pas de chaꝰ
Les chꝛ՚s ſiſunt trop chaus
D’aler tournoier et iouſter
Mes miex leur vouſiſt ꝯq՚ſter
Le ſaint ſepulcͤ ou diex fu mis
Les ſarrazins ont ia occis
Engarnade ml՚t denogent
Nous uoion tuit ꝯmunalm̄t
Q՚ l’un creſtien l’autre occiſt
Legrant meniue lepetit
Les laboureurs ſunt trop foles
Fain et auoine uit et bles
Prent on ſeur eꝯ ſoir ⁊ matin
Voir ce n’eſt mie larrecin
Mes c’eſt toute qͥ poi maīs vaut
Du merquedi ꝑler me faut
Qⁱ ſus la planete mercure
Prent ſon non ce dit l’eſcripture
Pource ſelonc m’entencion
Des marcheans vous ꝑleron
Ondit en tous lieus amer
Les marcheans et honnourer
Qⁱ veulent ouurer loyaument
Mes on m’adit n’a pas graum̄t
Q՚ qui loyaute veult tenir
Qu’a gñt painne ſepuet cheuir
Il faut mentir et ꝑiurer
⁊ leplus biau dehoꝛs mouſtrer
Qⁱ veult auoir ſ’acheuiſance
Bonne gent c’eſt gñt meſcreance
Qñt oir met diex ennō chaloir
Pour amaſſer trop gñt auoir
L’en ſouloit traire vn mr̃cheant
Ꝑ ſon dit mes doie enauant
On uoit tant defauſes meſures
De t՚moiemens et d’uſures
C’om ne ſoit enqui fier
Se ie vouloie deſlier
Malangue endiſant uerite
Voir on nem’en ſaroit ia gre
Des mr̃cheans atant metes
Diex ament treſtous les mauues
Ducinqͥeſme eſtat vous diron
Car ꝑleieudi entendon
Ceſunt les laboureus det՚re
Qⁱ penſſent tant ades aquerre
Les bn̄s dont ſōmes ſouſtenus
Mes les ūs enſunt deceus
Ꝑ vne tres mauuaiſe guiſe
Car il labourent ꝑfaintiſe
De ꝑ main demandent leſoir
Afin deleur iournee auoir
⁊ ſi heent c’eſt ſans douter
Ce qu’il deuſſent plus amer
C’eſt ſaint egliſe clerc ⁊ ꝑſtre
C’il vouſiſſent paciens eſtre
Plus toſt qu’autres fuſſēt ſauez
Ie croy qu’il en iait aſſez
Il vouroient que pain fuſt chier
Qñt ont depain plains leur guernir
Nedi pas qͥl ſoient tous tiex
Entendes ſienuaudꝛes miex
Ꝑler vous veil du uendꝛedi
⁊ puis ap՚s du ſamedi
S’ares les .vij. eſtat tous ſus
Leuendꝛedi uient deuenus
Venus ſenefie luxure
Ml՚t degens imetent leur cure
A fere treſtous leur delis
Bonnes uiandes et bons lis
⁊ bonnes robes aueſtir
Oꝛgueil fet lemonde hōnir
Trop foꝛt ſoupꝛēt fames ⁊ hōes
Se regardon deqͥ nous ſoumes
D’eſtre oꝛgueilleus n’aront talēt
Se penſons al’engendꝛement
Voir cen’eſt pas choſe ml՚t nete
Aup՚mier neſoumes q՚ glete
Tant com uiuōs nevalon riēs
Leplus c’eſt plain ſac defiens
Vn arbꝛerent fuilles ou fruit
Mes de nos coꝛps c’oꝛdure tn’iſt
Il n’eſt bouche neſibiau nes
Dont il n’iſſe d’oꝛdure aſſes
⁊ tantoſt cō nous ſōmes moꝛs
Vous poes ſauoir que lecoꝛs
Put plus q՚ d’autre criature
Les u՚s font denous leꝛ̃ paſture
Pour ce eſt il fol qͥ ſ’oꝛgueilliſt
Afiner me cōuient mon dit
Duſamedi ſe diex me ſaut
A cel iour laſemainne faut
Leſamedi ſi pꝛent ſon non
Deſaturnus et nous trouuon
Qu’il n’eſt eſtoille ſi diuerſe
Ꝯme elle eſt et pource i’enu՚ſe
Seur li l’eſtat depourete
Trop ia de diuerſite
Car cil eſt poure d’eſperit
A qui pourete enbeliſt
Poures ia d’autre maniere
Qⁱ n’ont derien pourete chiere
Car ml՚t voulent՚s ſeil pooiēt
Riches et puiſſans deuendꝛoiēt
Mes il n’i puent auenir
On uoit bien poure deuenir
Aucunes gens ꝑ meſcheance
⁊ les autres ꝑ leur enfance
Qⁱ ne veulent leur amis croire
Les vns ſunt poures ꝑ trop boire
Les autres par legieu du de
Quant ſeueoient apourete
Il maugreent ſaintes et ſains
Les autres ꝑdent pies ou maīs
Ꝑ meffet ou par maladie
Aucuns muſars ꝑ leur folie
Se des eſperent bien ſouuent
Ceus ſunt poures ꝑfetemēt
Car il ꝑdent le coꝛps et l’ame
P˞ ce tout hōme ⁊ toute fame
A qui diex a pꝛeſte auoir
Doit confoꝛter aſon pouoir
Ceus c’ō uoit qͥ en ont meſtier
Mes l’un ne veut mes l’autre aid՚
Diex .i. petit deſecourance
Gete hōme de deſeſperance
Roys alixandꝛes eſt fines
Les biaus dons neſunt mes donēs
⁊ ſ’on donne ieuous creant
Si n’eſce foꝛs qu’ēretraiant
S’un bouriois ou .i. chꝛ՚
Donne ſarobe a .i. barbier
Ou a .vn. autre meneſtrel
Il couuiēt qu’il ſerue a l’oſtel
⁊ ifera mainte coꝛuee
Tant qͥl maudira laioꝛ̃nee
Qu’il pꝛiſt la rōbe car plus ch՚e
Li couſte q՚ d’une ſerpiere
Douce gent petit vaut tel don
Tel don reſemblent aulion
Car qñt lelion veut mengier
Les beſtes pꝛent foꝛt ahuchier
Elles iuiennent ſans reſpit
Celle pꝛent qui li abelit
Quant toute ne la puet uſer
A vn autre laua doucier
Mes ſ’il auient al’endemain
Q՚ li lion n’ait point defain
Tantoſt labeſte mengera
A qui ſon remaināt donna
Son don n’eſt gueres ˞pfitable
Oꝛ oes .i. mot tant notable
Vous ueez leiour des eſtrenez
Qⁱ on p՚ſente les douſennez
Defourmages eſgñs meſons
Dont on renuoie cras chapōs
Ian’i alaſt on riens poꝛter
Se on n’ēcuidaſt amender
Tiex dons pleſent petit adieu
Mes ce c’on donne decuer pieu
El non de tres dous ihu՚ criſt
C’eſt le don qͥ uient apꝛofit
Car a .c. doubles eſt rendes
Mes vns uſages uenus
Q՚ l’en let les poures iuner
⁊ fait on les biaꝰ dōs donn՚
A ceulz qͥ ont nul meſtier
Pour ce dit on enrepꝛouuier
C’eſt aucras poꝛcel lecul oīdꝛe
Enlafin demon dit veil ioindꝛe
Vn mot que ie ai maīte foys
Pource te donne demes pois
Que detes feiues ueil rauoir
C’il uous ſemble que iedi uoir
Se m’en crees ſeurement
⁊ ſe uous aues aiſement
Si me fetes aucun confoꝛt
Diex uous gart deuilaīne moꝛt
