A dame bele et bone et ſage
Noble de cuer ⁊ de lignage
Cilz qⁱ ſon doꝰ non volt eſcrire
Q՚ ꝑ ce ne puiſt de meſdire
Aus meſdiſans ouurir la voie
En lieu de ſa lu li enuoie
Sō cuer et toute ſa pēſee
Auec ceſte oeure q՚ rimee
A pour li eſpeciaum̄t
Mais cōm̄t q՚ pͥncipaum̄t
L'ait poꝛ li faite ⁊ acōplie
Toute voies ne l'oſe mie
Droitem̄t a lui ēuoier
Car il ne veult pas auoier
Les enuieus de mal pēſer
Ains les en veult
S'il puet tenſer
Et ſi ne ſcet auſſi de voir
S'ele le vouldꝛoit receuoir
Sil'ēuoie en pluiſeurs ꝑties
A des amis a ſes amies
Et a toꝰ ceꝰ gen՚alm̄t
Qⁱ aīment biē ⁊ loiaum̄t
Poꝛ ce ꝑ pluiſeurs li ēuoie
Qⁱl veult qu'ē aucū lieu le voie
Cele pour qui fu cōmēcie
Et moiēne et ꝑfoꝛnie
Car qñt la verra ou oꝛra
Aꝑtem̄t ſauoir poꝛra
Q՚ poꝛ ſ'amoꝛ aeſte faite
Car de tel choſe
A de dens traite.
Q՚ veoir poꝛra clerem̄t
Q՚ c'eſt fait poꝛli ppꝛem̄t
Ne nulz autres ne le ſaura
Se ꝑ li n'eſt ne ia n'aura
Pooir q՚il ſ'en aꝑcoiue
Si li pꝛi q՚le en gre recoiue
Q՚ poꝛ li l'ay ēpꝛis a faire
Car moult eſt franche
Et de bonnaire.
Et puis cōmēce a ſa matiere
Qⁱ cōmēce en ceſte maniere
Seignoꝛ i'ai oy des m'ēface
Q՚ ſa gc̃e fiſt demouſtrāce
Aucune fois de verite
Poꝛ ce mes mos ay recite
Que voloir de dire
.I. ſonge ay.
N'a pas gramment
Que le ſoniay.
Une nuit ē tēps de moiſſōs
Eſtoie en mō lit aſoiſſōs
Foꝛm̄t du cuer pēſis ꝑm'ame
Ce fu la veille nr՚e dame
Ꝯ appella l'aſſūption
Penſant en bone entenciō
Q՚ loīg de mō pais eſtoie
Ne pas toſt venir n'i pooie
En cele nuit me fu auis
Q՚ ie fui ꝑ oiſiaꝰ rauis
Et poꝛtez en vne foꝛeſt
Q՚ loꝛs eſtoit ⁊ ēcoꝛe eſt
Se cele eſt tele cō ie cuidoie
Q՚ elle eſtoit qñt ie ſonioie
Plaīne de beſtes ml՚t diu՚ſes
Verdes iānes bleues et ꝑſes
Noires faunes yndes les vnes
Blanches et noires Rouges bꝛunes
Et les autres d'autre man՚e
La auoit maīte beſte fiere
Lyons liepars ⁊ autres beſtes
Faiſans ꝑ le bois Grans tempeſtes
De ſangles ⁊ de poꝛs ſauuages
Retentiſſoit tous Li boſcages.
Ours y auoit et vnicoꝛnes
Et autres beſtes qⁱ ont coꝛnes
Que dains cheuriaus Sauuages bous
Qⁱ d'arbꝛiſſiaus bꝛouſtent Les bꝛous.
Aueq՚s les ſauuages beſtes
Et ſ'i auoit connīs ⁊ lieures
Leus et gourpis ⁊ h՚icons
Qⁱ ont poīgnās les pelicōs
Et autres q՚ nōmer ne ſai
N'ē ramēbꝛace ne les ay
Poꝛ la plēté q՚ i'ē veoie
Ainſi qu'ē pēſer eſtoie
.I. po regardai deu՚s deſtre
Ilec vne beſte vi neſtre
Q՚ l'ē veoit d'une valee
Qⁱ eſtoit d'oꝛties fermee
De rōces ⁊ de foꝛt eſpines
Poꝛ coi toutes Beſtes voiſines.
Redoutoiēt foꝛm̄t a faire
En la valee loꝛ repaire
Qui de la beſte la faiture
Poꝛroie deuiſer gñt cure
Conuēdꝛoit metre au racōter
Et ſi ne poꝛroit riens mōter
A ce c'ō peuſt biē deſcrire
Sa biaute tāt ya a dire
D'une choſe me merueilloie.
Qñt cele beſte regardoie
Qⁱl n'i auoit beſte nis vne
Tant fuſt eſtrāge ne ꝯmune
Q՚le n'euſt de loꝛ coulour
Tant receuoit elle du lour
Sans faire a elles Nul domage.
Ml՚t regardai ꝑ le boſcage
Mais ie ne vis nis vne beſte
Qⁱ a cele ne feiſt feſte
Ꝑ ſamblāt pas ne le haoiēt
Car aleur pooir l'apꝛochoiēt
V՚s li toꝛnoiēt loꝛs ſentiers
Tant l'a ˞pchoiēt volent՚s
Poꝛ l'amoꝛ de ſa douce alaine
Car douce eſtoit et bone ⁊ ſaīne
Poꝛ ſ'alaine qui en iſſoit
De treſtoꝰ mauls
Les guariſſoit.
Poꝛ ce toutes cōmunaum̄t
Les ſuiuoient foꝛs ſeulem̄t
Li dꝛagons qui ne la poꝛroit
Sentir poꝛ ce q՚ il moꝛroit
Tātos qⁱl ſētiroit l'a laīne
Qⁱ les autres a ſāte maīne
Car en li tant venin habōde
Qⁱl ne puet ſētir choſe mōde
Poꝛ ce qñt ſauoit ſa venue
N'i auoit puis regne tenue
Mais a gñt erre ſ'ē toꝛnoit
Es leus de ſers ⁊ deſtoꝛnoit
Toutes les beſtes miex valoiēt
De ſa doucour qñt l'i trouuoiēt
Pour quoie chaſcus biē dire ē doit
E q՚chaſcune en amendoit
Tele beſte ſoit beneoite
Ꝑ cui a biē faire conuoite
Chaſcune beſte qui le voit
Et qñt ainſi ouure auoit
La beſte ꝑ gñt atēpꝛāce
Receuoit ꝑ ſa ſouſtenāce
Et ſans plus q՚ l'ē conuenoit
Treſtout ainſi ſe maītenoit
Et puis aloit en ſō repaire
Sans fair aus
Autres nul cōtraire
Et qñt les autres ne venoiēt
Tantoſt cele place leſſoient
Si ſ'ē aloient l'autre ꝑt
Si cō foꝛtune les deꝑt
Qñt du lieu furent deſeruees
Les beſtes ⁊ ailloꝛs alees
Loꝛs demoꝛai ſās ꝯpaignie
Si fui en grant merancolie
Ꝯm̄t aucun trouu՚ poꝛroie
Q՚ de ce q՚ veü auoie
Me deiſt la ſignifiāce
Ie n'i fis gueres d'arreſtāce
Qñt ie de dens le bois oy
Tel choſe qui ml՚t m'eſioi
Car i'oi ſi gñt melodie
C'onq՚s tele ne fu oye
En citoles ⁊ ē vieles
Oy faire notes nouueles
Danſes et ſons poiteuinois
Oy encoꝛs ſarrazinois
Tymbꝛes yauoit
Et arainnes
Pſalteriōs muſes douceīnes
Cheuretes buiſines taboꝛs
Dōt moult me plaiſoit li laboꝛs
Inſtrum̄s de toutes man՚s
Y auoit ⁊ a vois plenieres
Chātoiēt cil qͥ les menoiēt
Et qⁱ biē faire le ſauoiēt
Chacōnetes ml՚ coitem̄t
Et ml՚t tres enuoiſieem̄t
Chatoiēt motes ⁊ ꝯduis
Si cōme cilz qⁱ les ꝯduis
N'auoient pas trop ēcōbꝛier
Mais de ruine deſcōbꝛiers
Et de tout ce qⁱ les pot nuire
Ml՚t eſt bōs meſt՚rs qui ſcet d'iure
Sages a faire tele feſte
Et ſi ioieuſe cōme ceſte
Ap՚s qñt oy la ioie
Q՚ ſi volētiers eſcoutoie
Et qui biē me deuoit ſeoir
Loꝛs me pꝛiſt gñt fain de veoir
Ceulz qⁱ de ioie maītenir
Soꝛent ſi biē a chief venir
.I. po me pꝛis a a couter
Soꝛ l'erbage pour eſcout՚
Q՚l ꝑt la vois de ceulz oye
Poꝛ toꝛner la tout dꝛoit
Ma voie.
Foꝛm̄t alay plus n'y aii
Deu՚s le bois ſi regardai
Et vi uenir la cōpaignie
Q՚ tant auoit conuoitie
Menāt gñt ioie ⁊ gñt deduit
Ml՚t bien eſtoient de ce duit
Tuit cil qⁱ la erēt venu
Gñt et petit gros et menu
Qñt ie les vi i'ai oï gñt ioie
Qu'a paines dire le poꝛroie
Car i'auoie gñt appetit
Si m'apꝛochai d'ex .i. petit
Car i'auoie gñt apetit
Et gñt deſirrier du ſauoir
Se ꝑ l'un d'eulz poꝛroie auoir
La dꝛoite interpꝛetation
Et la vois doucem̄t oÿ
En mō cuer foꝛm̄t le pꝛiſoy
Et cil a dit biē auiſai
Qⁱl eſtoien̄t de gñt afaire
Car de ſamie ou de tartaire
Ou de dꝛap d'oꝛ de gñt value
Auoit chaſcūs robe veſtue
Et foꝛrees de vairs menus
Tous ceulz qⁱ la furent venus
En oꝛdꝛe treſtout en alant
Doy et doi aloient balant
Li vn et li autre dancoiēt
Li autre doi ⁊ doi iouſtoient
Et li autre alaiēt chātāt
De ce me vois ie biē vantāt
Ꝯq՚s plus bele cōpaignie
Onc d'oꝛeille ne fu oye
Ne qⁱ miex peuſt eſtre oye
De faire feſte en nule guiſe
Entre les autres voi venir
.I. home qⁱ biē maītenir
Se ſot a guiſe d'ome noble
Et deſſi en conſtētinoble
N'ot plus bel nul ie croi de li
Poꝛ coi aſſez plꝰ m'abely
A biē regarder en figure
Et ſa biauté et ſa faiture
Il eſtoit tiex ꝯ ie dirai
Q՚ ie de mot n'ē mētirai
En li de meſſeant n'a poir
Drois eſtoit gros
Et lons apoint
Et ot couloꝛ vnie ⁊ v՚meille
Au regarder oÿ gñt m՚ueille
Dont tel creatur venoit
En ſa maī .i. ſceptre tenoit
Qⁱ eſtoit ml՚t et bele et bone
Et ot ou chief vne courōne
D'oꝛ ⁊ de pierres p՚cieuſes
A regarder ml՚t deliteuſes
Cheueus ot qⁱ biē li ſeoiēt
Et auſſi cōme oꝛ reluiſoient
Et auoit robe d'un dyapꝛe
Nō pas trop rude ne trop aſpꝛe
Mais ſi bō cōme l'ē pot faire
Ie n'ē ſai nul de cela faire
N'il n'ē eſt nul mien eſcient
Ouurez de pelles d'oꝛient
Ert de beſtes ⁊ a oyſiaus
Ml՚t eſtoit biaꝰ li damoiſiaꝰ
Et la cote moult ēuoiſie
Encoꝛ eſtoit elle aufroiſie
D'un riche oꝛfroy ml՚t noblem̄t
Ou il ot aſſis coītem̄t
Saphirs et maīte bone pierre
Cil qui eſtoit ſi enuoiſiez
Et ſi coītem̄t oꝛfroiez
Eſtoit mōtez ſoꝛ .i. deſtrier
Dont li loꝛain ⁊ li eſtrier
Eſtoient treſtout d'oꝛ maſſis
De la ſele ou ert aſſis
Eſtoiēt li arcō d'yuoire
Si bel qu'ēuis le poꝛriez croire
Poitral cengles ie q՚n diroie
Tuit eſtoient de cuir de ſoye
Les paniaus de ſamis eſtoiēt
Tel cō ala ſele afferoiēt
Et du deſtrier en nule t՚re
Nul plus bel ne peuſt on q՚rre
iij. chl՚rs poꝛ li ꝯ duire
Si q՚ nul ne li peuſt nuire
Auoit entour lui
L'un a deſtre.
Li autres eſtoit aſeneſtre
Et li tiers qⁱ biē auenoit
Eſtoit a pié ⁊ ſi menoit
Ꝑ les reſnes le damoiſel.
Ꝑ la chantoient li oiſel
A haute vois ſi doucem̄t
Ꝯ ſe diex y fuſt ˞ppꝛem̄t
Apꝛez en cōpaignies beles
De dame ⁊ de damoiſeles
De chl՚rs ⁊ d'eſcuiers
Et de clers la fu li huiers
Et li eſbatres de ſaiſon
Et li iouers car ꝑ raiſon
Cil doiēt mener bone vie
Qⁱ ſont en bone cōpaignie
Gens de toutes ꝯdicions
Et oꝛent loꝛ ententions
D'enſuiuir toute loiaute
Et n'ot en eulz crueuſete
Qñt i'oi tout ceſt a trait veü
Et leur couuine ꝑceu
Poꝛ ce qu'a eulz ꝑler voloie
Me mis ie ſi de dens leur voie
Qⁱl me virent p՚mierem̄t
Loꝛs ſaluai aꝑtem̄t
Celui qui diex la ſeignoꝛie
Auoit et puis la ꝯ paignie
Apꝛez moi gaires n'atendi
Et me diſt diex te ſault amis
Qⁱ es tu et qui t'a cy mis
Et ie qⁱ de mētir n'oi cure
Li cōtai toute m'auēture
Tout ce q՚ i'auoie veü
Li dis au miex q՚ i'ai peu
Des beſtes q՚ veü auoie
Li dis tout ce q՚ ie ſauoie
Et cōm̄t ꝑ la ſouatume
Qⁱ de l'une iſſoit ꝑ couſtume
Toutes les autres la ſuiuoiēt
Et cōm̄t elles ſ'en aloient
Qñt cele beſte de bōnaire
S'en retournoit
En ſon repaire.
Qñt mon cōte li oy conte
Et il l'ot ꝑ ſa grant bōte
Eſcoute moult courtoiſem̄t
Loꝛs m'a pela ml՚t doucem̄t
Et ſi me dit ſe ie cuidoie
Et biē aſſeur en eſtoie
Q՚ mō biē fait a deſeruir
Vouſſiſſes biē ⁊ moi ſeruir
Le cuer outreem̄t auoir
Ie te feroie biē ſauoir
La volēté de ce q՚ qⁱers
Et ēcoꝛ ſe tu me reqⁱers
Et tu a moy.
Veulz faire homage
Ie te farai de ce biē ſage
Qñt ie l'oy ie li di ſire
Qui vous eſtes
Me veilliez dire
S'il vous plaiſt
Auis que vos hōs ſoye
Car trop enuis
Hons deuendꝛoie
A hōme q՚ ie ne cōnuſſe
Q՚l domage q՚ g'y euſſe.
Loꝛs diſt et ie le te dirai
Et tō cuer cuer en aſſouuirai
Car il a en toi ce me ſamble
Bien foy et loial
Ce me ſamble
Amis ie ſui li diex d'amoꝛs
A cui amāt font leurs clamoꝛs
Leur cōplaītes ⁊ loꝛ pꝛoieres
Et ſi ſui cilz qⁱ loꝛ pꝛoieres
Fai embꝛacier humilite
Ou mont n'a ville ne cite
Chaſtel ne bourc
Ne manantie
Q՚ ie n'aye ſeignoꝛie
Si fais les oꝛgueilloꝰ cheoir
Ie fais les hūbles hault ſeoir
Ie fais biē des couars hardis
Et les hardis acouardis
Ie reſpaſſe les cōbatans
Ie ſui les plus cois eſbatans
Ie fais aus nices ſens auoir
Ie fai bien ceulz qⁱ ont ſauoir
Et les riches fais beſoigneꝰ
Ie fais pēſer les
Maulz ſoigneus
Qñt il me viēt biē a talēt
Nul ne puet a mō maltalēt
Cōtreſter tāt ai gnt hautece
Ie ſai biē enſeignier largece
Ie fai biē les plꝰ ſaīs doloir
Ie fai de toꝰ a mō voloir
Ie fais plus ꝯne puiſt cuidier
Deuant moi fait toꝰ ioꝛs voidier
Ie fai merueilles trop aꝑtes
Qñt ie veil biē ouurer a certes
Oꝛ pues tu biē aꝑceuoir
Qⁱ ie ſui et ſauoir de voir
Q՚ ie puis toute choſe faire
Si ne te dois mie retraire
De toſt entrer ē mō ſeruice
Car tu t'ē tētoies poꝛ nice
En la fin car nulz ꝑ hauſſage
Ne poꝛ auoir ne p˞ lignage
Sus moi riēs ne cōq՚ſte a foꝛce
De moy ſeruir donq՚s t'effoꝛce
Ne iamais ne t'ē eſcōdis
Qñt l'oy ce ſi reſpondis
Sire ꝑ vr՚e courtoiſie
Vꝰ pꝛi qu'il ne voꝰ ēnuit mie
Se ie me ſui tant deffendus
Car pieca me fuſſe rēdus
A voꝰ ſe ie voꝰ cōgneuſſe
Et ſe le vr՚e nō ſceuſſe
Voſtre pooir biē ꝯnoiſſoie
Poꝛ ce q՚ ie ſentu l'auoie
Mais ſi toſt con ie le ſēti
A vous ſeruir me cōſenti
Et v՚s voꝰ eſt mes cuers dōnez
Poꝛ dieu ſi le me ꝑdōnez
Se i'ai meſfait car biē recoꝛde
Voꝰ requier ie miſericoꝛde
Car de verite biē ſauez
Qⁱ voꝰ pieca mō cuer auez
LI diex d'amoꝛs loꝛs deſcendi
Et ie mes maīs loꝛs li tēdi
Sideuīg ſes hōs ligem̄t
Puis me diſt ml՚t coꝛtoiſem̄t
Amis tu as eü domage
En ce que q՚ tu as tō coꝛage
V՚s moy ſi lōguem̄t cele
Loꝛs dis ⁊ ꝯm̄t reuele
Le voꝰ euſſe ie biau ſire
Loꝛs me pꝛiſt ē riāt a dire
Amis dames et damoiſeles
A ml՚t ꝑ le pais de beles
Nobles coītes ⁊ ēuoiſiees
Qⁱ de ꝑ moi ſont eſtablies
A receuoir des bōs des ſages
Les ſeruices ⁊ les homages
S'aune pieca faite euſſes
En nō de moi coītes en fuſſes
Ne iamais quites n'ē ſeras
Deuant qu'ainſi fait l'aueras
Si li reſpondi ſimplem̄t
Preſtez moi donq՚s hardem̄t
Et ſens q՚ ie puiſſe ce faire
En tele maniere
Qu'il puiſt plaire
A cele a qͥ ie le dirai
Q՚ ie poꝛ voꝰ m'ē hardirai
Et q՚ ſi gñs biēs m'ē auiēgne
Qu'ē vr՚e non aſien me tiēgne
Li diex diſt ſi biē m'os pleu
Tout ce q՚ ie en oy veü
Que ie mentiēg a bien paie
De tant que ie t'ai eſſaie
Auec moy .i. po en vendꝛas
Et tout errāment apꝛēdꝛas
De t'auiſion gñt ꝑtie
Et ſauras q՚le ſenefie
Li diex ſoꝛ le deſtrier mōta
Q՚ tous les autres ſeurmōta
Et me fiſt baillier .i. cheual
Si me mena delez le val
La ou la bele beſte ala
Mais poy d'autres beſtes yala
Car la valee eſt ſi voloſe
Q՚ nule autre eſtre n'i oſe
Tant ſoit fiere ne gñt ne groſſe
De dens le val ot vne foſſe
Ou la beſe ſe repoſoit
Mais la mule aler n'oſoit
Li diex loꝛs me mouſtra la beſte
Qui moult eſtoit
Bele et honneſte.
Et dſſt vez la vne panth՚e
Oꝛ me conte verite frere
Eſt ce la beſte q՚ veis
De qui tant de biē me deis
Ie li reſpondi oil ſire
Oꝛ me veilliez ſ'il voꝰ pleſt dire
Ꝑ amoꝛs et ꝑ coꝛtoiſie
De treſtout ce q՚ ſenefie
Oꝛ me ſoies diſt il entiers
Ie le te dirai volētiers.
Amis la beſte qui eſt bele
Et noble ſenefie cele
Dont ſi deſrrez a ſauoir
Q՚ ſ'amour peuſſe auoir.
Et ie te dirai la miſtere
Car tout auſſi cō la pāthere
Eſt d'autres beſtes renōmee
Auſſi eſt cele en ſa cōtree
Des coulours qⁱ es beſtes erent
Et qⁱ en la panth՚e aꝑpent
Te dira la ſignifiāce
Ce ſenefient l'a bōdāce
Des v՚tꝰ qⁱ enli demeurēt
Qⁱ ml՚t l'amēdēt ⁊ honeurēt
Car poꝛ voir toutes gc̃es bōnes
Q՚ en toutes autres ꝑſones
Sōt cōmunem̄t eſpādues
A en ſō coꝛps ſeul retenues
Si veil q՚ le ſamblāt t'aꝑe
Car auſſi cō d'une pāth՚e
A en li de chaſcune beſte
La colour ſās faire moleſte
Ta dame en tel man՚e tient
Les g˜es qñt tō coꝛps retiēt
Sans ce q՚ nul domage face
Aus autres car poꝛ ce de gc̃e
Ne de v՚tu n'ōt mie mains
Ne t'eſmaies ſe tu remaīs
Poꝛ li ſeruir .i. po en paine
Oꝛ enten et ie de l'a laīne
De la beſte te cōterai
Et le voir t'en expoſerai
La beſte qⁱ eſt douce ⁊ bōne
Qⁱ au malades ſ'amoꝛ dōne
Poꝛ coy les beſtes le ſuiuoiēt
Qⁱ la grant doucoꝛ ē ſētoiēt
De cele qͥ de vrai cuer aīmes
Et poꝛ qui tō ſeignoꝛ me claīmes
Ce ſe nefient les ꝑoles
Qⁱ ne ſont ne nices ne foles
Mais ſages et biē atēpꝛees
Et de raiſon biē couu՚nees
Et il y pert biē ſans doutāce
Chaſcūs volēt՚s les eſchāge
Car la ſamblāce n'eſt pas vaīne
Car pole ſi eſt alaine
CE q՚ l'a laīne ſ'iſſoit
De la panth՚e gariſſoit
De cele a qui tu es pꝛiſons
Sans eſtre en buies ne ē fers
Tout ainſi gueriſt les enfers
Nulz n'eſt ſi plains de vilēnie
D'oꝛgueil d'outrage ne d'enuie
Se tu la veulz bien eſcout՚
Que ne la ſache hoꝛs bouter
Tous maulz et entēdꝛe
A bien faire.
La fault il biē pꝛēdꝛe exāplaire
Pour guerir de ſi gñt domage
Et d'oꝛgueil d'ēuie ⁊ d'oꝛage
Le dꝛagon qui ne puet ſētir
La douce alaine ſans mētir
Senefie les ēuieus
Enuenimez et ēnuieus
De qui furent toutes ꝑſones
Qⁱ ia cōtent ꝑoles bones.
Poꝛ ce de duel creueroiēt
Se il aucū biē dire oient
Si ſ'en fuit cele get deſpite
Es liex deſers ou nulz n'abite
Foꝛs ceulz de loꝛ condition
Ceulz dōt ie te fais mention
Engendꝛa oꝛgueil en enuie
Ꝑ deſpit et ꝑ vilōnie
Qⁱ en firent les aliāces
S'ē valent pis les acoītāces
Car les ꝯdicions du ꝑe
Retiēnent biē ⁊ de la m՚e
CE q՚ ſi atēpꝛem̄t
Retiēnent ſō ſouſtenem̄t
La beſte et tātoſt ſ'en aloit
Q՚ de riens plus ne li chaloit
Ce ſenefie l'atē pꝛāce
De cele de qui l'acoītāce
Te met d'amer en volēté
Tant vois de biē enli plāte
Car atēpꝛeem̄t iouer
Veult en eſbatre ⁊ a iouer
Sō tēps ⁊ ſes fais ⁊ ſes dis
Sans vilōnie et ſans meſdis
En toute riēs eſt cōtēpꝛee
Veult ſ'ē doit eſtre miex amee
Le te veil dire ala ꝑcloſe
De la valee qⁱ encloſe
Eſt de rōces auec oꝛties
Et d'eſpines biē apoīties
Et de la foſſe q՚ deſcrire
Veil de chaſcun q՚ c'eſt a dire
Tant ſcet biē chaſcuns de l'oꝛtie
Q՚ ꝑmi robe ne poīt mie
Et aucun ſe trueue en tel poīt
Qⁱ eſt ſan robe ſile poīt
A ce l'amoureuſe pensee
Puet et doit eſtre cōꝑee
Car poīt ne blece les veſtus
Qñt de ſon cuer eſt deſueſtus
Aucūs loꝛs les poīt ⁊ aſſault
Ml՚t font a doubter tel aſſault
La ronce point ⁊ ſi ahert
Si foꝛt qu'ēuis ſe deſahert
Nulz qui ens ſe ſoit embatus
Qⁱl ne chiee et ſoit abatus
Cilz de ſirs la rōce reſamble
Car cil qui a deſir ſ'aſſamble
Il ſoufferroit plꝰ d'ū mētir
Ains qu'il ſ'en peuſt deꝑtir
Sās mal ſouffrir ne deſtoꝛbāce
Poꝛ deſtoꝛber car ſās doubtāce
On va enuis arrier geſir
De ce de quoi on a deſir
Par les eſpines qͥ ſi poignēt
Q՚ toutes beſtes
Les reſoignent
A faire en tel leur loꝛ repaire
Ou la bele beſte repaire
Dois les meſdiſans ſuſpoſer
Qⁱ ne ſe veulent repoſer
Du mal noncier ⁊ entre metre
Toꝰ joꝛs ſe veulent entremettre
De males nouueles poꝛter.
Chaſcūs poignēt et aguillonēt
Et pour voir a entēdꝛe dōnet
Ce qui ne puet eſtre pꝛouue
C'eſt li fus qu'il ont controuue
N'il n'eſt ꝑ sōne nule nee
Tāt ſoit de bone renōmee
Ne nulz tāt ſoit de biē garnis
Qⁱl ne ſoit ꝑ lui eſcharnis
Se plus ne ſe pueēt greuer
Ou plus mauuais los aleuer
Tāt ſōt de maluaiſe doctrine.
A l'aſſamblāce de l'eſpine
Q՚ ceulz veult plus ē ꝑfōt poīdꝛe
Et qñt a eulz pis ne puet faire
Qⁱl ſe cuident arriere traire.
Si pꝛēt leur robe ⁊ le deſpiece
Et ſouuent en detiet la piece
Ainſi fait a autrui domage
Et ſi n'ia poit d'auātage
Tout ainſi font li meſdisāt
De leurs faus mos
Et ꝑ loꝛ maluaiſe ꝑole
Qⁱ les bōs ſās raiſon a fole
Tele gent ſoit arſſe ⁊ bꝛulee
Qⁱ oſte bone renōmee
Et font tenir a vilōnie
Ce qͥ eſt biē ⁊ coꝛtoiſie
Ce n'eſt pas m՚ueille ſās doute
Se male gent ⁊ ſi eſtoute
Cartiex eſpines ꝑilleuſes
Sont a ſeruir et trop
Crueuſes.
OR entent deuine pēſee
Ie te dirai de la valee
La ou la bele beſte habite
Qⁱ ꝑ ſō nō pāth՚e eſt dite
La valee pour v՚ité
Senefie humilite
Ou tele q՚ ues cuers demeure
Cōme en ſō ˞ppꝛe lieu demeure
Oꝛgueil maintiēnēt hautem̄t
Et humilitez baſſem̄t
Poꝛ tant puet eſtre ꝯꝑee
Humilitez a la volee
Ꝑ le mōt auſſi ſās meſpꝛēdꝛe
Puet on le mot d'oꝛgueil ētēdꝛe
Hōnie ſoit tele mōtaigne
Nulz n'i mōte qⁱ ne ſ'ē plaigne
Qⁱ le mont d'oꝛgueil velt mōter
Entre les folz ſe puet conter
Q՚ ꝑ ſon fol outre cuidier
Se fie ſi en ſon cuidier
Qⁱl enchiet ap՚s en la m՚de
Car qui mal fait
Drois eſt qu'il perde
Cele pas ſi ne te maītiēt
Qⁱ ta ſante en ſa maī tiēt
Ains ſe maītiēt hōneſtem̄t
Entre la gent et ſagem̄t
Au val d'umilite ſ'eſleſſe
Et le mōt d'oꝛgueil fuit ⁊ leſſe
OR eſt tēps q՚ ie te deuiſe
De la foſſe qui eſt aſſiſe
En la valee deſſus dite
Qⁱ ꝑ moy t'a eſte deſcripte
Et en le panthere repͥſe
Si t'ē dirai aucune choſe
Ꝑ la foſſe enten la ſīplece
De cele qⁱ ꝑ ſa noblece
Et ꝑ ſa bōne renōmee
Et tout tō cuer ⁊ ta pēſee
La foſſe la valee paſſe
En ꝑfondete ⁊ eſt plꝰ baſſe
Auſſi cil qui a la dꝛoite adꝛeſſe
Et la voie tient de ſimplece
Il doit humilite auoir
Et plus encoꝛ ce dois ſauoir
Le plus eſt qñt ala deſcueure
Ꝑ maītient ſīple et met a oeure
Oꝛ ſces tu bien que la valee
Eſt hūilite comparee
Dont ſe ie ſimplece apꝑeille
A la foſſe ne t'en merueille
Et ſ'eſt biē ꝑ raiſon aſſiſe
La foſſe en la valee eſtruiſſe
Car ſīplece eſt ie n'ē doubt mie
En humilite herbergie
Tu as biē veü en figure
Ce que la bele nete et pure
Qⁱ a ton cuer entierem̄t
Pues veoir tout aꝑtem̄t
Oꝛ alons tous eſbanoier
Entour la haie et toꝛnoier
I'ai cheual de gñt volente
Et de doner entalente
Qñt ie qui os grant fain d'eſbatre
Des eſꝑons le pꝛis a batre
Ꝑ deſſus la haie ſailli
De gñt paoꝛ l'os treſſailli
Qñt ie me vi en la valee
Et q՚ la haie oy treſpaſſee
Foꝛm̄t les eſpines doutoie
Qñt v՚s la valee venoie
Mais .i. petit m'aſſeurai
De la paour q՚ i'en durai
Si m'ē alai ꝑmi le val
Tout cōtremōt ⁊ ꝯtreual
Tant q՚ i'oi la voie choiſie
En la panth՚e eſtoit couchie
Ml՚t volētiers le regardoie
Mais ſamblāt faire n'ē oſoie
Grāt piece illec me repoſai
Mais onq՚s mot ſōner n'oſay
Q՚ la panth՚e n'ē grouchaſt
Ou qu'amoi ne ſe coꝛroucaſt
Car me peſaſt ſe groucier
Le veiſſe ne coꝛroucier
Le me cuidai biē
Sans plus faire
V՚s ma compaignie retr̃re
Mai ie trouuai ſi foꝛt paſſage
Q՚ i'ē oy ꝑmi le viſage
Et ꝑmi le coꝛps maīte plaie
Ꝑ les eſpines de la haie
Et de mō cheual m'abatirēt
Et de ma robe me rōpirent
Qñt ma robe fu de ſciree
Soi la char toute bouſſoufflee
Les oꝛties qui me poignoient
Et des ronces qⁱ tenoient
Loꝛs n'ot il en moy qu'airer
Car poꝛ ſachier ne poꝛ tirerq
Ne m'ē poi onq՚s traire foꝛs
Car trop eſtoit la haie foꝛs
Tout a ce poīt ainſi m'auint
Qu'auec moi le dieu d'amoꝛs vīt
Qⁱ de la moꝛt me reſpita
Car li cuers ml՚t li apita
Qñt ainſi me vit aleter
Et me fiſt tātoſt hoꝛs geter
Et ſi me fiſt mener arriere
Auec lui en vne littiere
Ou il auoit fleurs de lis roſes
Violetes et autres choſes
Qⁱ ml՚t tres bone odour rēdoiēt
Et mes doleurs ml՚t m'aleioiēt
UN po ap՚s ce m'arreſta
Li diex ⁊ ſi me diſt de la
Ou tu as eſte q՚ te ſamble
Sire dis ie li cuers me trāble
Toutes les fois qu'il m'en ſouuiēt
Mais puis q՚ dire le conuient
Tout dꝛoit ꝑ mi le voir irai
Q՚ ia ne vous en mentirai
Qñt i'oi ſailli oultre la haie
Qñt ml՚t m'eſbahit ⁊ eſmaie
I'alai tant ꝑmi la valee
Q՚ la panthere oy retrouuee
Mais onq՚s ſamblāt n'ē ſoy faire
De ce q՚ tant m'ē pooit plaire
Q՚ mō cuer oſter n'en pooie
A coꝛroucier tant la doutoie
Et qñt ie cuidai reuenir
Loꝛs me pꝛiſtrent aretenir
Es pines ronces et oꝛties
De moi greuer tous aaties
Auſſi cōme voꝰ me trouuaſtes
Vr՚e m՚ci qñt m'ē getaſtes
Li diex me diſt loꝛs doucem̄t
Amis poꝛ tō enſaignem̄t
Eſt tout ce q՚ tu as veü
Auſſi cō ie l'ai biē veü
Neent plꝰ q՚ oſas la teſte
Tourn՚ enu՚s la bele beſte
N'eus tu onq՚s hardem̄t
Q՚ deiſſes aꝑtem̄t
Ne deſcouuriſſes tō coꝛage
A ta dame la bone et ſage
Et ſi as eſte aſſaillis
Des eſpines ⁊ mal baillis
Qⁱ les meſdiſans ſenefiēt
Qⁱ des amās toꝰ ioꝛs meſdiēt
Auſſi biē q՚ ſe dit euſſes
Ce q՚ dire ⁊ faire deuſſes
Si te lo q՚ qñt tu ſauras
Q՚ toꝰ tēps lieu ⁊ poīt auras
Q՚ tu tous tes meſchiez dies
Et toutes tes griez maladies
Car ſe tu li as deſcouu՚tes
Ia n'aura ſi cruel cuer c՚tes
Enu՚s toy q՚le ne ſ'e dueille
Et q՚ plus de biēs ne te veille
Ie ne puis plus oꝛ remanoir
Tu ne t'en n'as ē tō manoir
Iusqu'atāt q՚ ie te reuoie
Mais ie veil q՚ la te ꝯuoie
Et cele noble cōpaignie
Eſꝑāce qui ne fault mie
A ceulz qⁱ de bō cuer aīmēt
Et qⁱ de bō cuer le reclaīmēt
Dous pēſes ſes loiax amis
Qⁱ tout ſō cuer a en voꝰ mis
T'ira cōpaignie tenir
Aueq՚s le doꝰ ſouuenir
Menra qⁱ ſi a poīt le ſert
Q՚ ml՚t gñt loier ſi deſert
En n՚re chemin en entraſmes
A l'oſtel le dieu ē alaſmes
Qⁱ tout eſtoit plaī de leece
Car ioie ē toꝰ biēs ſ'i adꝛece
La ne falloit q՚ ſouſhaidier
Se ie biē me peuſſe aidier
Ml՚t euſſe eü de delit
Mais tātoſt demādele lit
Car ml՚t malades me ſētoie
Et encoꝛe ml՚t me doloie
Es mauls q՚ i'oi eſt choſe vraie
Qñt ie fui cheus en la haie
Loꝛs vīt doꝰ pēſer eſꝑāce
Et ſouſuenirs qⁱ ml՚t ſ'auāce
Chaſcun d'eulz poꝛ moi ꝯfoꝛt՚
En .i. lit me firent poꝛter
Ou ml՚t d'ebatem̄t me firēt
Et ml՚t de biaꝰ exāples dirent
Loꝛs ml՚t doucem̄t m'apelerēt
en tr'eulz .iij. ⁊ m'amōneſterent
Q՚ ie ꝑ amoꝛs loꝛdeiſſe
Ma volente et deſcouuriſſe
Se de riens eſtoit ma pēſee
En loiaus amoꝛs aſſenees
Ie leur dis c'on dit fait auoie
Ou ma volente demouſtroie
Si cōmēcai le dit a lire
Si cō voꝰ poez oir lire
Qe lo amoꝛs qñt daigne moi atraire
A li ſeruir et tous
Iours ſans retraire
Et a ce m'a ꝑ ſa doucoꝛ mene
Q՚ i'ai mō cuer en tel leu aſſene
Dont i'e oÿ tāt de bn̄s teſmoignier
Q՚ puis auoir pour nule creature
Car tant de bn̄s a en li mis nature
Q՚ toꝰ li mōs l'en deueroit blaſm՚
Si ne m'ē doit nulz ce m'eſt vis blaſm՚
S'en li amer ay mis toute m'ētēte
Car le bō fruit doit on q՚rre ē bōne ēte
Et i'oï chaſcun teſmoignier
Qu'elle eſt bonne.
Qu'ē puis ie mais ſe mō coꝛps habādōne
A li ſeruir de bon cuer de loial
Sās ia pēſer faus tour ne deſloial
Qñt de chaſcun aſi bon teſmoīgnage
C'ō diſt q՚le eſt bone ⁊ coꝛtoiſe ⁊ ſage
C'eſt ſans le bien dōt ie croi ma veue
Q՚ nature ne la fiſt mie vue
Qñt la foꝛma ains le veſti figure
De mēbꝛes biaꝰ fais ꝑ dꝛoite nat˞e
Chief yex frōt nez
Bouche menton enſamble
A ſi biē fais q՚ l'eſgard՚ me ſāble
Qu'ē li n'a riēs qui a re pꝛē dꝛe face
Tāt eſt biē faite ⁊ de coꝛps ⁊ de face
Auec ſes biēs ⁊ de tres douce ch՚e
Sīple ē regart ⁊ de bele maniere
Et ſ'eſt ou poī meillour de ſa ionece
Poꝛ li me tiēt amoꝛs ē tel deſtrece
Qu'ali ſeruir m'otroi ſans repētir
Oꝛ me veil a bone amoꝛ cōſētir
Q՚ ie de li ſecours pꝛochainem̄t
Mais ie ne voi cōm̄t aleiem̄t
Aie de li car ē moi tāt n'a mie
De hardem̄t q՚ ie mō cuer li die
Aꝑtem̄t. mais qu'ē moi demētāt
Ou en chantāt ſi m'ē dueil plꝰ ētāt
Q՚ naures ſui ⁊ ne m'ē oſe plaīdꝛe
Car la plaie eſt plꝰ gⁱez a reſtraīdꝛe
Qñt on ne l'oſe au mire deſcouurir
Hé bone amoꝛ car me veilliez ouurir
L'uis de pitié dont coꝛtoiſie ē dame
Car autrem̄t ne voy mie ꝑ m'ame
Ꝯm̄t des mauls puiſſe auoir aleiāce
Q՚ i'ai ꝑ biē amer ſās deceuāce
Nō pas poꝛtāt q՚ la douce meſaiſe
Qⁱ viēt d'am՚ a ſouſfrir ne me plaiſe
Ains me pleſt tāt q՚nq̃ de voꝰ me viēt
Riens ne me doit ce
M'eſt auis deſplaire.
Qⁱ de voꝰ ſoit ne tourner aꝯtr̃re
Ains voꝰ doit miex ſeruir q՚ ſās mētir
Treſtout li mal q՚ voꝰ faites ſētir
Aus fins amās ne ſōt q՚ p˞ ſauoir
Q՚ c'eſt gñt biē de dō d'amie auoir
Car qⁱ des mauls a eü a plēté
Le biē recoit de meilloꝛ volēté
Si doit chaſcūs vr՚e plaiſir atēdꝛe
Car vous poez contre .j. mal
Cent biens rendꝛe
Voire aſſez plꝰ ꝯ ne poꝛroie nōbꝛer
Et ſi poez de toꝰ maꝰ deſtoꝛber
Ceulz qⁱ ſeruir veulēt entierem̄t
De cuer de coꝛps ſās nul deceuem̄t
Poꝛ ce coumēt q՚ me faciez doloir.
Veil ie de voꝰ atēdꝛe le voloir
En voꝰ ſeruant de
Bon cuer et d'entier
Et pour ſi voꝰ pꝛi que
Mettez ou ſentier
Cele q՚ i'aīg qu'ē pitié me recueille
Et q՚ mes maꝰ amenuiſier me veille
Et li veilliez deſcouurir
Mon martire
Car ie ne l'oſe a li dire n'eſcͥre
Et la raiſon de ce q՚ ie li oſe
De mō pēſer deſcouurir nule choſe
Si eſt poꝛ ce q՚ iamais biē n'auroie
Se refuſer de madame me oye
Cōm̄t ſe puet pꝰ cuer d'ōme eſioir
Qⁱl li conuiēt refus de dame oir
Ce ne poꝛroit eſtre ē nule maniere
Et ſi redoubt tāt la gent
Mal parliere.
Q՚ de pooꝛ vois toꝰ p˞ eulz trāblāt
Si q՚ ie voꝰ mouſtre le miē ſāblāt
A cele qui biē me puet delegier
S'il li plaiſoit de mes
Mauls allegier.
Car trop re doubt qⁱl ne ſ'ē aꝑcoiuēt
Car telz ſentiers tex
Gens ſauoir ne doiuent
Car qñt am˞s eſt a dꝛoit maītenue
Si doit de .ij. eſtre ſceue
Se n'eſt de tel c'ō ſache loialm̄t
Qⁱl eſt loiaus et aīme fermem̄t
Et qñt ſon mal on ne
Puet plus celer.
.I. tel ami poꝛ ſoy recō foꝛter
Et poꝛ plus bel ſa meſaiſe poꝛter
Mais encoꝛ n'eſt pas tēps q՚ ie l'apele
Qñt fais ſauoir ne l'ai ēcoꝛ a tele
A qⁱ mes cuers loiaꝰ deſirs atache
Hé bone amoꝛ faites
Tant que ie ſache
Cōment il m'eſt riēs plꝰ ne voꝰ demāt
Car ie n'ay cuer q՚ li die ne mant
En voꝰ ſeruir veil mō tēps a louer
Poꝛ ce ce dit ay fait poꝛ voꝰ loer
Et honoꝛer et p˞ cele au vif cler
Sans qui ie ne poꝛroie vis eſchaꝑ
Des maulz q՚ i'ai p˞ li a ē durer
Se lōguem̄t le conuenoit durer
Et lōs eſpoirs n'eſtoit qⁱ me ꝯ foꝛte
De ce dit faire autre riēs ne m'ēoꝛte
Et ce q՚ cele en qͥ i'ai mis ma cure
Ne puiſt oir ꝑ aucune auēture
Ie pꝛi a tous amans au definer
De ce dit cy q՚ ſi ē doctriner
Veulent leurs cuers
Enuers dame ⁊ atours
Ou l'ē ne puet trouuer
Foꝛs bones mours.
Q՚ chaſcūs cuers
Loiaument ſe maītiēgne
Et de mal faire a ſō pooir ſe tiēgne
Car qui ſe veult ꝯ me amāt maītenir
De toꝰ vices faire ſe doit tenir
Et ne mie tāt ſeulem̄t de faire
Mais de pēſer ⁊ de ꝑler en taire
Poꝛ ce leur veil ce dit cy ēuoier
Et ſi loꝛ veil ēcoꝛ ſupplier
Qⁱl ne le veulēt ꝑ coꝛtoiſie lire
Q՚ en tel leu qu'il afferra a dire
Qñt tēps et liex ⁊ raiſō ē ſera
Car ie ſai biē q՚ pas ne targ՚a
S'il eſt ainſi q՚ la bele ne l'oye
Qⁱ toꝰ mes maulz puet ꝯu՚tir ē ioie
Car elle eſt bone et bele
Et amiable.
Et a chaſcū coꝛtoiſe ⁊ delitable
Et eſt en fais ⁊ en dis gr̃cieuſe
Et ſi la truis ſi hūble ⁊ ſi piteuſe
Q՚ qñt elle ꝑ ceſt dit cy ſaura
Ꝯm̄t il m'eſt q՚ pitié en aura.
Ia ſoit ce voir q՚ mō mal n'ē ꝯnoiſſe
Et ne ſache poꝛ qui amoꝛ m'āgoiſſe
Et ſi me doit ſoffire iusqu'atant
Qu'amoꝛ ne voiſt ē mō cuer ēbatāt
Q՚ li face pour voir aꝑceuoir
Q՚ i'ai poꝛ li ces maꝰ a receuoir
Q՚ i'ai poꝛ li ces maꝰ a receuoir
Cy fault li diz en auēture fais
Poꝛ ce mes maulz amenuiſier le fais
Qñt ꝑ ce dit ay ma pēſee
A eulz deſcouu՚te ⁊ mouſtree
Il diſtrent pꝰ qu'aīſi eſtoit
Qu'amoꝛs d'am՚ m'amōneſtoit
Et q՚ ali obeiſſoie
Q՚ ꝑ eulz ſecoꝛus ſeroie
Et me feroient ꝯ paignie
Tant ꝯ ie vouldꝛoie la vie
Des loiaꝰ amās maītenir
N'ē cel lieu aler ne venir
Ne poꝛroie biē le deuſſe
Qu'aueq՚s moy ne les euſſe
Ainſi cōme eulz a moy ꝑloiēt
Et ces ꝑoles me diſoient
Atant li diex d'amoꝛs reuint
Adonc peuſt on plus de .xx.
Manieres d'iſtrumes oyr.
Qⁱ la ꝯpaignie eſioir
Deuoient ml՚t ſelon raiſon
Qñt li diex vint ē ſa maiſon
Encōtre lui vint la deeſſe
P˞ ce q՚ la foule ⁊ la p՚ſſe
Ne peuſt a eulz ēnuier
Furent deuāt li eſcuier
Qⁱ la foule ⁊ la p՚ſſe oſterēt
Et la voie loꝛ deſcōbꝛerent
La deeſſe foꝛs ſe lanca
Au col le dieu ſes bꝛas lāca
Et pꝰ eſtroitem̄t l'acole
Ꝯ cele qui n'eſtoit pas fole
En apꝛez ꝑ les maīs ſe pͥſtrēt
Et pꝰ a la voie ſe miſtrēt
Et ſ'ē toꝛnerēt v՚s la ſale
Qⁱ n'eſtoit pas laide ne ſale
Mais bele et nete ⁊ biē ꝑee
De biaꝰ dꝛaꝑs d'oꝛ biē ēpenee
Menuem̄t de violetes
Et d'autres diu՚ſes floꝛetes
Apꝛez ce vindꝛēt menāt ioie
De dēs la chābꝛe ou me giſoie
En mon lit delez moy
S'aſſiſtrent.
Et ꝑ tiex ꝑoles me diſtrent
Amis bien doi ioie mener
Et toy de bien faire pener
Qñt noꝰ t'auōs tant a daignie
Q՚ noꝰ t'auōs a cōpaignie
Auec noꝰ ē no mariage
Et mis en nr՚e ſeignoꝛage
Se noꝰ t'auōs fait coꝛtoiſie
Fai q՚le ſoit biē ēploie
Ꝑ bien ſeruir ⁊ ſagem̄t
Et ꝑ obeir ſimplem̄t
Car de ce te faiſōs noꝰ ſage
Se ſauoir veꝰ ē tō coꝛāge
Ioie d'amoꝛ ꝑ biē ſeruir
Il te conuēdꝛa a ſeruir
Car ſeruices fait biē auoir
Ce c'ō n'auroit poꝛ nul auoir
Dōt ſe tu veꝰ d'amoꝛs ioir
Fay q՚ chaſcūs te doie oyr
Et pꝰ entēdꝛe teulz nouueles
Qⁱ ſoiēt coꝛtoiſes ⁊ beles
Et ſe tu n'en ſces pas la guiſe
Ou tu ne l'as encoꝛe apꝛiſe
Cōmēt cilz ſe doit maītenir
Qⁱ veult d'amoꝛs a chief venir
Dedēs le rōmant de la roſe
Trouu՚as la ſemēce ēcloſe
La poꝛras ſe tu veꝰ apꝛēdꝛe
Ꝯm̄t vrais amas doit ētēdꝛe
A ſeruir amoꝛs ſās meffaire
Si noꝰ en poꝛriōs biē taire
Puis me diſt ma dame venus
La deeſſe q՚ ie venus
Eſtoie la de bon eur
De ce me met moult aſſeur
Car ie ſai biē diſt la deeſſe
Dōt viēt li max qⁱ ſi t'ap՚ſſe.
Q՚ v՚s li ne te pues deffendꝛe
Poꝛ ce ne te pꝰ miex apꝛēdꝛe
Ꝯm̄t v՚s li te deffendꝛas
Et cōm̄t tu te maītēdꝛas.
Biē ſai q՚ as eſte tardis
Et coars oꝛ ſoiez hardis
D'oꝛe en auant ⁊ coꝛageus
Sans eſtre vilain n'outrageꝰ
Car qⁱ aīme de fin coꝛage
Vilēnie het ⁊ outrage
Ie reſpondi ma douce dame
Tant a c՚tes me diſt ꝑ m'ame
Li diex q՚ les voꝰ voi ſeant
Et biē l'ē croi ie voꝰ creant
Autel li dis cō ie voꝰ dis
Car .ix. hardem̄t nō les .x.
Tex ꝯ li miēs eſt ce me ſāble
Se il eſtoiēt mis enſāble
Ne poꝛroiēt pas biē ſoffire
A ce q՚ biē oſſaſſe dire
Mes mals a la douce pāth՚e
A cui nule ne ſ'a cōpere
Car paour m'a fait eſcouter
.I. ver qⁱ moult me fait douter
Et le diſt nr՚e clerc adams
Qⁱ fu d'amis ia ml՚t aidans
En ſon chant ainſi le chāta
Ce ſcet biē cil qui la chatā
Trop font a l'a mant hair
Drois eſt c'ō les doie hair
Qⁱ reqⁱerent hardem̄t
C'eſt q՚ de deſirrer folem̄t
Qⁱ ne ſe pueent aſtenir
Et ſans ꝑtir ſōt eſcōdit
Oꝛent andeus tēps a ſoffrir
Car ce c'on ne voudꝛoit oir
Quiert on ſouuent
D'adam ay ie oy re traire
.I. ver encoꝛ qui ml՚t retr̃re
Me fait de req՚rre aſpꝛem̄t
Et diſt ce m'eſt vis enſem̄t
Ancois voie on refuſer
Celui qui trop pꝛie
Que celui deſamonter
Qⁱ trop ſ'umi lie
Pour ce ſueffre ſas renier
En eſpoir d'auoir merci.
Et bien veil qu'il ſoit aīſi
Car a ſeignoꝛie
A on mainte foys failli
Ꝑ trop haſter.
Encoꝛ diſt il alloꝛs ſās doute
.I. ver dont maīt amāt ſe doute
Qñt li ſouuiēt de la ſētēce
Du ver li q՚lz aīſi cōmēce.
Folz eſt qui trop ē ſō cuidier
Se fie on voit aucun ſeur
Le point d'enrichil
Empꝛendꝛe tant.
Dont il apꝛez mendie
Tout ce me fait dieu pꝛoier
Car miex me vient vſer toute
Ma vie en mō ioli ſouuenir
Que ꝑ trop taillant deſir
Ꝑdꝛe tout a vne ſie
Ie voi moult biē ta ꝯſciēce
Diſt la deeſſe et qu'ē gñt tēce
Es entrez cōtre toy meiſmes
Car ſouuēt auiēt q՚ tu eſmes
A deſcouurir ta volente
V՚s cele qui entalente
T'a de li amer ſās faītiſe
Pour la valour et la frāchiſe
Q՚ tu vois en li demoꝛer
Dōt chaſcūs la doit honoꝛer
Loꝛs auient q՚ riens a li n'oſe
Dire ainſi com tu le ˞ppoſes
Car paoꝛ loꝛes ſi te court ſeure
Et ſi retoꝛne en petit d'eure
Q՚ ne pues nis la bouche ouurir
Poꝛ ta pēſee deſcouurir
Si come .I. ymage entaillie
Qⁱ n'a vois ne ſens ne oye
Si as biē d'aide beſoīg
Poꝛ la pēſee et pour beſoīg
En quoi tu as plꝰ bel poꝛt՚
Et poꝛ tes grietez confoꝛter
Cōmet tu puiſſes traueillier
A ce q՚ ſache ta pensee
Tele qui eſt de toi amee
Et de tant q՚ tu m'as veue
Miex t'ē ſera en ma venue
Ie te dirai q՚ tu feras
I'ai .i. dit q՚ tu garderas
Tāt q՚ tu cele auras trouee
Qⁱ deſſeure toutes t'agree
.I. anelet cy conuiēt metre
Et encloꝛre dedēs la letre
Et ſi ſera biē ſcellee
Poꝛ la choſe eſtre miex celee
L'eſcript me bailla la deeſſe
Qⁱ ne veult mie q՚ ie ceſſe
Ne q՚ leſſe d'amoꝛs la voie
Ains veult q՚ loiaus amis ſoie
De dēs ce dit ml՚t biē eſcript
Auoit la deeſſe ⁊ d'eſcript
De mō dit toute la matiere
Et dit le dit en tel maniere
Dame cilz qͥ amoꝛs fine
Deſtraīt poꝛ voꝰ ſi voꝰ eſtraīne
De ſon cuer ſans ia mouuoir
Voꝰ eſtes la medecine
Qⁱ de ſon mal la racine
Poez du tout eſmouuoir
Poꝛ dieu ſi l'oſtez ou voir
Il conuient ꝑ eſtouuoir
Q՚ ioie en ſō cuer define
Oꝛ veilliez amoꝛs eſmouuoir
Voſtre cuer et metre au voir
Sentiers ou pitez chemine
Se i'ai vo coꝛps poꝛueu
Et a ſeruir eſleu
Deſſus toute creature
I'ai fait ce q՚ i'ai deu
Car tout bien y ſont veü
Biaute bonte ſens ⁊ meſure
S'eſt biē raiſons ꝑ dꝛoiture
Q՚ ie mette ē voꝰ ma cure
Car point ne m'ōt deceu
Mi oeil qⁱ ont la figure
De vr՚e bele faiture.
A mō cuer amēteu
Sans faire plus lōgue atēte
Voꝰ doīs mō cuer bele ⁊ gēte
Ne veilliez poꝛ mal tenir
Se ꝑ eſcript la p՚ſente
Car qñt ie voꝰ voi p՚ſēte
Ie ne ſai q՚ deuenir
De mō ˞ppos maītenir
Car ſi foꝛm̄t m'eſpoente
Q՚ ne ſai q՚ deuenir
Ce que bien ſai q̃uenir
Ne puis ꝑ dꝛoit maītenir
Bien ſai q՚ ie meſpꝛendꝛoie
Se ꝑ dꝛoit auoir cuidoie
Vr՚e amoꝛ. pꝰ ie plus dire
Car iamais n'i auēdꝛoie
Se ꝑ gc̃e n'i venoie
Moꝛir poꝛroit auant dire
Se pitiez de mō cuer matire
Ne voꝰ faiſoit eſtre mire
Car ſ'une conte tenoie
Duche royaume ou ēpire
Si me deuroit il ſouſfire
Se de voꝰ amez eſtoie
L'ame en qⁱ i'ai plꝰ fiāce
Qu'ē toutes celes de frāce
En ceſt derrain v՚ ſelet
A la pꝛemiere acoītāce
Voꝰ fis de mō cuer pitāce
Ꝑ ceſt petit anelet
Oꝛ en faites chapelet
A vr՚e doi mamelet
Et ne l'aiez en doutāce
Car ſachiez qu'au iouelet
En valour petitelet
A biē gñt ſignifiāce
Qñt i'oy tout ceſt eſcript veü
Et de chief en chief biē veü
A la deeſſe dis ma dame
Ml՚t tres gñs m՚cis
Car ꝑ m'ame
Du dit n'auez ries oblie
Car tout auſſi me ſēs las
Cō ie l'ai trouue en liſant
De ce me vois biē auiſant
He; diex q՚le teniſt la bele
Qⁱ mō cuer a car ie croi q՚le
Qñt ce dit v՚ra ou oꝛra.
Ia poꝛ ce pis ne m'ē vouldꝛa
Poꝛ quoi car elle eſt bone ⁊ ſage
Et ie l'aing de loial coꝛage
Se pour amoꝛ rēdoie haine
Mains en ſeroit et bone ⁊ fine
Car nulz n'a tāt au cuer d'air
Ne doit poꝛ biē amer hair
Mais volētiers voꝰ req՚rroie
En coꝛ ma dame ſe i'oſoie
Q՚ ꝑ amoꝛs me deiſſiez
Et q՚ certain me feiſſiez
De ma dame oꝛ l'eſcoutez
Poꝛ coy li amans eſt boutez
En la lettre et qu'il ſenefie
Car auſſi ne le ſai ie mie
Elle diſt tu m'ē oꝛras dire
Tāt qu'il te deuera ſouffire
Li aniax eſt en l'eſcripture
Poꝛ ce q՚ ꝑ la viēt la cure
De tō cuer et la ſeignoꝛie
Dōras ſās faire deꝑtie
Plꝰ bel q՚ ꝑ mal autre choſe
Ma dame ou tout biē repoſe
Qⁱl n'a en li vice ne fraude
Mais en l'anel eſt eſmeraude
Car la pierre c'eſt choſe clere
Qu'auec eulz poꝛte gñt miſtere
Et plus plaiſans eſt aneles
Qu'a dōner autres ioueles
C'on le poꝛte au ſoir et au main
Poꝛ ce c'on le voit en ſa main
Et li oeil voiēt c'eſt la ſōme
Plus les maīs q՚ riēs deſſꝰ l'ōme
Et yce puis bien poꝛ voir dire
C'eſt ce c'ō voit ſouuēt ⁊ mire
Celi qui le voit plus ꝯfoꝛte
Q՚ li liex pleſt dont on l'a poꝛte
Se de l'anel veulz la puiſſāce
Auoir et la ſenefiance
De loꝛ et de la pierre bōne
Q՚ chaſcuns a entēdꝛe donne
Es quiex vertus pueēt auoir
La verite poꝛras ſauoir
Mais q՚ tu veilles .i. dit lire
C'uns clers fiſt
Dont le non veil dire
Q՚ ia ꝑ moi ne t'ert cele
Meſtres iehās eſt appele
L'eſpiciers cil qⁱ la dite
Pour ce qⁱl a en ſō traictie
De cele maniere traictie
Cō en bones meurs affaitie
Tres biē et tres ſouffiſaum̄t
Ne t'ē dirai ie pas grāment
Mais poꝛ ce q՚ chaſcūs n'a mie
Ce dit poꝛ ce me pleſt
Il que i'en die.
Et q՚ clerem̄t en ex poſe
Briem̄t en ſōme a vue choſe
Premierem̄t du chapelet
Qui en guiſe de chapelet
Le doit ēceint ⁊ ēuirōne
Et a p՚s de la pierre bōne
Li aneles ſi doit d'oꝛ eſtre
Et poꝛter de la maī ſeneſtre
Ou petit doit ſi cō cilz ꝯte
Oꝛ eſt raiſons q՚ ie te die
Ce q՚ li oꝛs ſenefie
Oꝛ eſt ſe ie biē ⁊ auiſe
De toꝰ metaus cil c'ōplꝰ pͥſe
Et li plus foꝛs et li
Plus fermes
Auſſi doit aniaꝰ ē toꝰ t՚mes
Auoir en ſō cuer fermete
De la cauſe de netete
Tele qⁱl ne pēſe ne die
Choſe qui tourt a vilōnie
Et ſi doit tāt pͥſier ſa dame
Q՚ pour ſon pꝛis hee ſō blaſme
L'eſmeraude c'eſt veritez
Si a ml՚ de pꝛosꝑitez
Dont aucunes te ꝯterai
Et ap՚s les expoſerai
Eſmeraude eſt vers
Et ſi dame.
Grace a bādona ala ꝑſone
Qⁱ ꝑ amoꝛs la receue
Et ſi eſclarcit la veue
Amoꝛs donq՚s qⁱ l'eſꝑāce
De l'eſmeraude ⁊ la pꝰſāce
Veult auoir il doit eſtre v՚s
C'eſt a dire qⁱl ait deuers
Ceulz qⁱ biē aīmēt ſō coꝛage
Et ſi doit metre ſon vſage
En ceulz auſſinc ⁊ cōgnoiſtre
Qⁱ ſe veulent d'amoꝛs acroiſtre
Car les v՚s choſes
Tous iours croiſſent
Et les ſeches toꝰ ioꝛs deſcroiſſēt
Et cil ē v՚dure ſe tiēnent
A gc̃e ſi tres gñt ē viēnēt
Q՚ des bons des biaꝰ ⁊ des gēs
Sont loe ⁊ de toutes gens.
Et cil qⁱ a ce faire entēdēt
Les yex du cuer tāt y amēdet
Q՚ nulz a eulz ne ſe puet pꝛēdꝛe
De toꝰ biēs ꝯnoiſtre et ētēdꝛe
De l'anelet ai dit ē ſōme
Et de la v՚t pierre c'ō nōme
Eſmeraude et de ſa puiſſāce
Briem̄t ⁊ la ſignifiāce
Oꝛ te veil icy ap՚s dire
De l'anelet ⁊ deſcrire
Poꝛ coy miex ē la main ſeneſtre
Eſt poꝛtez qⁱl n'eſt ē la deſtre
C'eſt poꝛ ce q՚ de ſa nature
Elle eſt maīs encline a dꝛoiture
Qu'ala deſtre et maīs ſe ſcet t˜ire
Et oꝛdure vilanie faire
Et ſi poꝛton en l'anelet
Miex ou petit doit mamelet
Ꝯ ne fait en nul autre doi
Poꝛ ce ꝑ la foy q՚ ie doy
Car toy en qui mō cuer ſe fie
Q՚ plus i giſt et moꝛt ⁊ vie
Ꝑ l'anelet qui auirōne
Le petit doi ⁊ la courōne
De mouſtre qu'ē tele man՚e
Doit ꝑ deuāt et ꝑ derriere
Deu՚s deſtre et deu՚s ſeneſtre
Loiaus amās ē toꝰ tēps eſtre
De pluiſeurs gc̃es coꝛrōnez
Et toꝰ entour auirōnez
Et ſ'il eſt dit aucūs qui die
Q՚ la pierre eſt ou doit mucie
De dens la main c'ō ne la voie
On loꝛ puet biē ꝑ ceſte voie
Aſſez legierem̄t reſpōdꝛe
Ou doit de dēs la maī repōdꝛe
La paīne et ſi dōne a ētēdꝛe
Q՚ tout amāt doie a ce tēdꝛe
Qⁱl puiſt a toꝰ ſ'amoꝛ celer
Ꝯ ne doit amour receler
Car amoꝛ qñt biē eſt celee
Dure plus q՚ la recelee
Et ſe i'ai lōguem̄t cōte
De l'eſmeraude la bōte
Ne veil ie ꝑ mō ſermōner
Pas dire c'ō ne pꝰ dōner
Anel ou autre pierre eſt miſe
Car chaſcūs eſt bōs a ſa guiſe
Mais eſmeraude ⁊ dyamans
Doit eſtre entre les amās
Miex q՚ nule autre pierre ou mōde
Tāt ſoit bele gēte ne mōde
Si cō tu as ia biē veü
De l'eſmeraude et ꝑceu
Si te dirai du dyamāt
Poꝛ coy il affiert a l'amāt
Dyamant eſt indiuiſibles
Et de toutes choſes viſibles
Et cele qui de ſa nature
Puet miex durer ē choſe dure
Car on puet veoir clerem̄t
Cō entaille legierem̄t
En voirre ē pierre ſi tres dure
Q՚ nulz autres a ciers n'i dure
Ainſi li vrais amans reſāble
Le dyamāt ſi cō moi ſāble
Car puis qⁱla ſ'entēte miſe
En amer poīt ne ſe deuiſe
Ains ſe tiēt tout ētierem̄t
En .i. lieu ſās deꝑtem̄t
Et ſi fait tāt ꝑ ſa purte
Qⁱl oeure es cuers
Plains de purte
Tāt qu'amoꝛs ce li fait auoir
Ꝯ ne dōroit p˞ nul auoir
Qñt la deeſſe m'ot ce dit
Ie mis ap՚s dedēs le dit
Q՚ m'ot baillie .i. anelet
Et de mō petit ſeelet
Le ſeelai ap՚s de cire
Loꝛs pꝛis dedēs mō cuer a dire
Que deuāt loꝛs ne fuieroit
Qu'a la bele le bailleroit
A qui i'ai mō cuer octroie
Et ie tiēg a biē ēploie
Car ſe ie le trouuoie a poīt
De cele volēté m'a point
Q՚ ne m'ē poꝛroie tenir
Diex m'i doīſt en bō poīt venir
Tout ē pēſant a ceſt afaire
Ꝯm̃t ie poꝛroie a chief traire
Poꝛ la paine qu'oie eue
M'ēdoꝛmi tātoſt de venue
Et ſi reſoignoie en ſongēt
De ce ne vous vois mēcōgēt
Et me ſambloit q՚ ie veoie
Ma dame et q՚ ie li bailloie
Le dit et l'anelet enſamble
Et elle me diſt ce me ſamble
Q՚ ia ce ne li auendꝛoit
Et q՚ le dit ia ne tēroit
Car choſe qⁱ eſt ſeellee
A pꝛēdꝛe pas ne li apele agree
Car il y auoit ſouſpecon
Qñt i'entendi ceſte lecon
Q՚ l'ē dit a penre vea
Sachiez q՚ poīt ne m'agrea
Loꝛs li dis q՚ ſeurem̄t
Le pꝛeiſt car certainem̄t
Si n'auoit ens riēs n'a letree
Q՚le ſ'eſtoit ꝑ tout vātee
Q՚ il l'ē peuſt riens chaloir
Ne q՚le en peuſt maīs valoir
Loꝛs pꝛiſt le dit ſi l'ēpoꝛta
De ce foꝛm̄t me cōfoꝛta
Petit me dura ceſte ioie
Car en ce poit q՚ ie cuidoie
Q՚ le dit deuſt retenir
Ie la vi v՚s moi reuenir
Car pas ne li auoit pleu
Ce q՚le auoit ou dit veü
Si cō i'oi puis biē entēdu
Car elle me vit le dit rēdꝛe
Et me diſt ſe ie voꝰ cuidaſſe
Trouu՚ en voꝰ maīs m'i fiaſſe
Ne ia le dit n'euſſe pꝛis
Se ie cuidaſſe q՚ le pꝛis
D'un pariſis euſt dedens
Q՚ mal de chief ⁊ mal de dēs
Puiſt aoir coꝛps ſi poloiaus
Ꝯ cil qui aīme poꝛ ioiaus
Ne nul ꝑ tel cas deceuoir
Ne me poꝛroit ſachiez de voir
N'aiez en moi nule atēdāce
Car ſachiez q՚ nule baāce
N'ai d'amer ne poīt de coꝛage
Si n'y aurez poīt d'auātage
Nō pas poꝛ ce q՚ veille dire
Q՚ voꝰ ne doiez biē ſouffire
A miex vaillāt q՚ ie ne ſoie
Mais q՚ d'amoꝛs amaſt la ioie
De moi ſi toſt ſ'eſloigna donq՚s
Q՚ reſpondꝛe ne la poi onq՚s
Loꝛs m'e ſueillai de la fraoꝛ
Q՚ i'oi ⁊ de la gñt paoꝛ
Et ſi ſouuēt me treſſailli
Qu'apo li cuers ne me failli
.I. poy ap՚s nō pas grām̄t
Ouuri les yex tout errām̄t
Mais la deeſſe qⁱ eſtoit
Delez moi ⁊ m'amōneſtoit
Q՚ li deiſſe aꝑtem̄t
Poꝛ quoi ſi eſfreem̄t
Eſtoie eſueilliez oꝛēdꝛoit
Car ſel ſauoit ē nul ēdꝛoit
Li celoie tout ſans mētir
Biē m'ē poꝛroie repētir
Si li dis toute m'auēture
Et ꝯm̄t cele qui n'a cure
Et tout mō pēſer mis auoie
Me diſt q՚ ia ne ſeroit moie
Si diſt en doꝛmāt me ſambla
Dōt mes coꝛps de paoꝛ trābla
I'en ſui dis ie ſieffrees
Et eſmeus cō voꝰ veez
Si veilliez en moi ꝯſeil metre
Car ie ne m'ē ſai entremettre
Et ſe voꝰ conſeil n'y metez
D'eſꝑāce ſui hoꝛs getez
Et ſui moꝛs ſans nul ꝯtredit
Tenez ie vous rent vr՚e dit
Car iamais ne le bailleroie
A cele a qui mes cuers ſ'otroie
Ie ne le puis iamais renir
Q՚ ꝑla ne puis ie venir
A ce qu'ē doꝛmāt ay veü
Dont i'a paoꝛ et ay heu
Car tout ſās ce plꝰ de m̃rtyre
Ay que ie ne poꝛroie dire
La deeſſe diſt tu te doutes
poꝛ noiēt ie te iur les doutes
Amās doit toꝰ ioꝛs eſperer
Q՚ ſon deſir puiſt acheuer
Encoꝛes ne ſoit il pas dignes
Car c'eſt de biē amer .I. ſignes
Et ſ'ainſi eſtoit q՚ tu fuſſes
Refuſez ⁊ biē le ſceuſſes
Si ne t'ē dois tu pas retraire
De biē dire ne de biē faire
Oeure de ſens ⁊ ſi t'auiſe
Car ſe tu ſelōc ma deuiſe
Veꝰ ouurer moult
Grans auantages
T'ē vendꝛa et as amās ſages
Ꝑ ce faire t'a cō ꝑras
Enten q՚ diſt adās d'arras
Ia ne ſera loiaus dꝛus
Ꝯm̄t ꝯ les pꝰ deſtraindꝛe
N'iert de ſeruir re creus
Ains ert toꝰ ioꝛs ē li graīdꝛe
Loꝛs neis q՚ il va moꝛir
N'il ne l'oſe regehir
Et ſ'il auient qu'il li die
Et ſa dame l'eſcōdie
Cuer aura meillour
D'endurer miex ſa dolour
Et miex li plaira la vie
Et ſe fouir veulz deſeſpoir
Et demourer en bō eſpoir
Et toy de gñt ēnui tēſer
Tu ne dois mie trop pēſer
Au mal qⁱ ē amoꝛs eſchiet
Car a maīt amāt ē meſchiet
Ains te doit adez ſouuenir
Du gñt biē qui en puet venir
Et ſe tu y ſens de l'amer
Poꝛ ce ne dois laiſſier l'amer
Car ſ'amoꝛs ne veult eſſaier
Tu ne t'ē dois pas eſmoier
Entent qu'adā au cuer loial
En dit en .I. ſiē chāt royal.
Qⁱ adꝛoit veult amoꝛs ſeruir
Et chanter de ioieus talent
Pēſer ne doit as maulz qⁱl ſent
Mais au biē qⁱ en puet venr
Et fait a cuillir
Sens ⁊ bōte ⁊ hardem̄t
Et les mauuais bōs deuenir
Car chaſcuns bee en defenir
Puis qu'il y tent.
Qui ſ'eſmaie poꝛ mal ſoffrir
Ne qui pꝛent garde a ſō toꝛm̄t
Il ne puet amer loialm̄t
Car cō plus pēſe ꝑ loiſir
A ſon deſir.
Et plꝰ li ſamble qⁱl viēt gēt
Et ainſi fait anoientir
Lui et amoꝛs en deſeruir
Tout ſon iouuent
Adam en l'autre ver racōte
Dont amoꝛ vient ⁊ ꝯm̄t mōte
Sa puiſſāce ꝑ retenir
Es cuers ꝯm̄t eulz maītenir
Qⁱ le ſeruice en ſoy maītiēnēt
Cil qⁱ la dꝛoite voie tiēnēt
Droit ont ſe loꝛ entēte miſe
Y ont ce dit en ceſte guiſe
Li vers qⁱ cy ap՚s dit a
Adā d'erras aīt bō dit a.
Par dire et ꝑ biaus ris oyr
Et ꝑ ioli cōtenement
Vr՚e amoꝛ au cōmēcem̄t
Et ainſi ſe veulz poꝛſuiuir
Et eſbaudir.
Et eſperer m՚ci bꝛiem̄t
Encoꝛ n'y puiſt on auenir
Ainſi veult amoꝛs maītenir
Si douce gent
Ie li dis qu'aīſi maītenir
Me voloie ſi qu'a venir
Peuſſe ꝑ la a la ioie
Qu'amoꝛs as fins amās otroie
Car gñt talent m'ē eſt venus
Et ſi me ſui ie maītenus
Et maītiens ꝑ amoꝛs hanter
Ainſi cō i'ai oy chanter
En ce chāt d'adā q՚ ie dire
Voꝰ veil poꝛ mō eſtat deſcrire
Grāt deduit a en ſauoureuſe vie
En bone amoꝛ honoꝛer ⁊ ſeruir
Qⁱ la maītiēt ſi qⁱl doit ſās boiſdie
Ains rent plus c'ō ne pꝰ deſeruir
Pour ce le ſerf. miex faire ne poꝛroie
Et ſe ia m՚ci n'auoie.
Qñt tant auerai deſerui
Si me plaiſt il ma vie vſer ainſi
Car ie la fait p˞ la miex enſaignie
Ꝯ puiſt du cuer pēſer ne de veir.
De tant apꝑt a tous ſa ſeignoꝛie
Qⁱl eſt toꝰ liez qui la puet ꝯioir
He; las ie ne me metrai ē ſa voie
Car poy ꝑans yſeroie
Si n'ai qui ia ſoit poꝛ mi
S'amoꝛs n'y eſt et pitie q՚ i'ē pꝛi
Ains de ſi loīg de moy
Ne fu choiſie.
Qu'a ſes doꝰ y ex amoꝛeus ētr'ouurir
Ne fuſſe emplis
De ioie raemplie
De loiaute d'amoꝛ ⁊ de deſir
D'un ſeul veoir ai ſi gñt ioie
Q՚ ce ſeroit ſe i'ooie
Qu'ele m'apelaſt ami
Diex ie ne voꝰ demāt autre m՚ci
L'ai maīte fois laiſſie la ꝯpaignie
Qñt bone amoꝛ me daignoit
Souuenir.
Poꝛ deliter en pēſee ēuoiſie
En ramēbꝛāt ſa valoꝛ a loiſir
Et loꝛs qu'eſtoie eſſeules m'ēf՚moie
Loꝛs ꝑ ſamblāt me cuidoie
Delez li tout eſbahi
Ainſi mes maꝰ a la fois m'ētr'oubli.
Se ie m'oſoie cōtre li retoꝛner
Qñt ie l'ēcōtre ē la voie au venir
Tāt q՚le fuſt de mes yex ꝯuoie
Auec mō cuer q՚le a ſans deꝑtir
Trop doucem̄t apaiez m'ētēdꝛoie
Mais poꝛ ries n'oſeroie
Auoir le cuer ſi hardi
Tant aing et crieng
L'amoꝛ qui vient de li.
Qñt la deeſſe ⁊ les diex m'oꝛēt
Eſcoute poꝛ ce q՚ il ſoꝛent
Ꝯm̄t v՚s eulz me ꝯtenoie
Et quel fiāce en eulz auoie
Me diſtrent il q՚ ſās doutāce
I'auroie ꝑ eulz alleiāce
Ꝑ tel couuent q՚ ie teniſſe
Et q̃ ꝑcoiure m'ē ēpliſſe
Ce q՚ ce chaut auoie dit
Ie reſpondi ſās ꝯtredit
Voloie tout loꝛ voloir faire
Car riēs tāt ne me poꝛroit plaire
Qñt i'oi ce dit loꝛs apelerēt
Les .iij. qⁱ leens m'amenerēt
Ce fu penſers ⁊ eſꝑāce
Et ſouuenirs qⁱ des m'ē fāce
Moi ⁊ mes ouures ꝯnoiſſoiēt
Et ſi loꝛ diſtrēt qⁱl voloiēt
Qu'a loꝛs pooirs me ꝯfoꝛtaſſēt
Et de moi garde ſe dōnaſſēt
Oꝛe et toꝰ ioꝛs tāt q՚ u'auroie
Ce qⁱ me doit muer en ioie.
Il dient q՚ ml՚t le voloient
Et que volent՚s le feroient
Li diex me remis a ꝑole
Qⁱ biē en pot tenir eſcole
Qⁱ ſages ⁊ ſoubtilz eſtoit
Et ꝑ teulz mos m'amōneſtoit
Amis ne ſoies pas de ceulz
Qⁱ ſont faintis et pereceus
Car cil qui ont en ce loꝛ cure
N'ōt en amoꝛs poīt de dꝛoiture
Mais pꝛē bon cuer ⁊ hardem̄t
Car ſouffert as plus lōguem̄t
C'on ne doit tenir a outrage
S'a cele mouſtres tō coꝛage
D'oꝛe en auāt qⁱ as ta vie
Et coꝛps ⁊ tout en ſa baillie
Tout rabatu ⁊ tout compte
Qⁱ m'aīme il me fait bōte
Si li pues biē ſaches de voir
Se tu l'aīmes ramēteuoir
Car bonte faite et nō ſceue
Sieſt auſſi cōme ꝑdue
De treſtout tō pooir t'acoīte
De toꝰ ceulz dont elle eſt acoīte
Si qu'ē loꝛ vmbꝛe a la fie
Puiſſiezeſtre en ſa cōpaignie
C'eſt ſaches tu gñt alleiāce
D'auoir ou l'ē aīme acoītāce
Car qñt on a ou lieu afaire
Ou cele c'ō aīme repaire
Ou a cauſe de ceulz mander
Ꝯ ꝯnoit et d'eulz demander
Tant q՚ cele ſera venue
Dont on deſirre la venue
Ainſi puet on ſ'amoꝛ couurir
Qⁱ ne fait mie a deſcouurir
Poꝛ ce le te cōmant a faire
Se tu veulz de riēs amoi plaire
Pꝰ li poꝛras dire ou mander
Q՚ le puet a toi cōmander
Car tous es ſiens ⁊ ſās meſpꝛēdꝛe
Puet le tien allouer et pꝛēdꝛe
Cōme le ſien ppꝛe chatel
Ne ia ne te trouuera tel
Q՚ v՚s li de riēs te deffendes
Ce q՚ tu toꝰ ioꝛs mais ētēdes
A faire ſa volēté toute
De ce ne ſoies pas ē doute
Il ſe fait mauuais delaier
De ſō ˞pfit faire eſſaier
Ne met ce donq՚s ē defoys
Qⁱ i'ay oꝛ dir e autre fois
Mais tout ainſi ꝯme ie l'ay
Dit a toy fais le ſās de lay
Eſſayes ſots et ſi cōmēce
Et ſe de ce veulz la ſciēce
Biē en cerch՚ ⁊ biē enq՚rre
Cōm̄t on doit d'amoꝛs req՚rre
Chaſcune ſelōc ſa noblece
Selōc l'eſtat de ſa hautece
Et ſelonc la condition.
Se tu y as entencion.
Tout ce trouueras a de liure
Mais q՚ tu veilles lire ou liure
C'ō apele en francois gautier
Miex ens qu'ē bible n'ē pſaltier
Et celui liure trāſlata
Cilz qⁱ onq՚s ioꝛ ne flata
Ne blādiſt hōme q՚ ie ſache
Ce fu meſte diex de la vache
A chaſcū plaiſoit ſō a faire
Tāt eſtoit doꝰ ⁊ debonaire
Ie ne t'ē ay dit q՚ le voir
Sin'eſtoit mie a deceuoir
Ne ꝑ ˞pmeſſe ne ꝑdon
Moꝛs eſt oꝛ ait ſ'ame ꝑ dō
Et qñt ainſi fait aueras
Au plus toſt q՚ tu troueras
La panth՚e qui eſt ſi douce.
Qⁱ toutes tes doleurs a douce
Qñt delez li te pues ſeoir
.I. gñt ou poi la pues veoir
Si pꝛē en tō cuer hardem̄t
Et li di tout aꝑtem̄t
Cōm̄t poꝛ li vis a moꝛ tire
Ap՚s ce li poꝛras eſcrire
Et tant ſeurem̄t māder
Ce q՚ ie te veil cōmander
Car ce n'eſt ſe bien
Mais ſans faille
A tāt de dēs ma maīme baille
.I. dit qⁱl pꝛiſt ē ſ'aumoſniere
Et diſt li dis en tel maniere
Dame fleurs de celes ē uie
Dame ſās mal ⁊ ſās ēuie
Et ſans vice qui voꝰ ē pire.
Cilz qⁱ de mauuais poīt epire.
Va toꝰ les ioꝛs poꝛ voꝰ amer
Tāt ſent le mal d'amoꝛs amer
Voꝰ ſalue con fins amis
Qⁱ tout entierem̄t amis.
Cuer. ⁊ coꝛps en v՚re baillie
Poꝛ paine qui l'ē ſoit baillie
N'ē retraira ſon cuer ſachiez
Ia ꝑ lui n'ē ſera ſachiez
Car voꝰ eſtos toꝰ ſes ꝯ foꝛs
Et ſi voꝰ di biē m'ē fais foꝛs
Les mauls d'amer toꝰ ioꝛs ē dure
Et cōme il eſt entrez en dure
Vie. poꝛ voꝰ le ſai de voir
Q՚ bien feriez vo deuoir
De lui amenuiſier ſa paine
Car ſachiez biē q՚ il ſe paine
Au miex q՚ il puet deſeruir
Veil poꝛ vr՚e amoꝛ deſeruir
Coꝛps qⁱ eſt du tou bone m̄t
Poꝛ cele doit on bon em̄t
Qñt il ſe cōplaīt alleg՚
Et celui ꝯſent alleg՚
Doit on leſſier meſaiſe auoir
Non ne deuroit poꝛ mal auoir
Non ne deuroit poꝛ nul auoir
Ce m'eſt vis releuer demoꝛt
Car il eſt dignes de depoꝛt
Le fait ſe bien ſui apēſez
Selonc les maulz qⁱl a pēſez
Pour ce q՚ i'ai de vr՚e ayde
Meſtier pꝛi ie q՚ moy aide
Amoꝛ qui aus bn̄s eſt aidās
Car plus voꝰ aīg q՚ plꝰ n'ay d'ās
Tant eſtes de douce man՚e
Et de biē faire couſtum՚e
S'ai biē de ſ'ai de meſt՚
Car mis me ſui a tel meſt՚
Car ie n'ai pas toutes mes aaiſes
Auāt en ay des gñs meſaiſes
Et moult en ſui entrez en gñs
Pēſees biē doi eſtre engrans
De moi ſagem̄t maītenir
Car ie voi vr՚e maī tenir
Ma vie et ma moꝛt tout ēſāble
Si faite ce qu'il
Vous enſamble
Dame qⁱl apꝑtiet a faire
D'ame qui eſt de tel a faire
Se ie voꝰ aīg poꝛ ce pis eſtre
Ne m'ē doit poꝛ tāt de mō eſtre
Voꝰ fai ceſt eſcript a meſſage
Car bō fait ēuoier mesſage
Douce dame dōt i'atēt ioie
Humiliez voꝰ tāt q՚ i'oie
Vr՚e bouche ꝑler a moy
Ie vous en pꝛi ⁊ poꝛ ame
Me receuez ma douce dame
A cui ſui toꝰ de coꝛps ⁊ d'ame
Car nuleriens tāt ne deſir
Ains ſont tourne
Tuit my deſir
A faire tout vr՚e voloir
Car riēs ne poꝛroie valoir
Q՚ ce qu'il vous doie deſplaire
Et ce ne fait mie a deſplaire
Ce m'eſt vis ſe voꝰ ſerui ay
Mis mō cuer ſi voꝰ ſeruirai
De cuer loiaum̄t ſās retraire
Poꝛ les biēs qu'ai oy retraire
De voꝰ frans cuers
En douce chiere
Mais trop m'ē ert rēdue ch՚e
Malem̄t ſ'il ne voꝰ en pꝛent
Pitie et amoꝛs qⁱ empꝛēt
Les fais des amās ⁊ loꝛ oeure
Ꝑ ſa pitie poꝛ moy n'i oeure
Et ſ'il eſt ainſi q՚ le faille
A vr՚e amoꝛ onq՚s mais faille
Ne fu auſſi chier cōꝑee
Car nule doloꝛ cōꝑee
Ne poꝛroit loꝛs eſtre alamoie
Mais n'eſt dame ſe tāt l'amoie
Q՚le n'euſt ce croi de my
Pitie. car ie ioꝛ ne demi
N'oy de repos ce m'eſt auis
Ni en vr՚e coꝛps qui a vis
Si doꝰ ne doit trouu՚ deffaut
De merci et ſ'a moy deffaut
Sans raencō ſui mis a moꝛt
Et ꝑ tele auēture a moꝛt
Maint loial ami deſeſpoir
Dont ſ'il eſt ainſi deſeſpoir
De ioie auoir ſui hoꝛs boutez
Mais ꝑ amoꝛs ne me boutez
Dame de ſi crueuſe lāce
Q՚ plꝰ de mal q՚ i'ai me lāce
Car contraire m'eſt ſi foꝛtune
Q՚ ie croi c'onq՚s ſi foꝛt vne
Foys. ne fu a nul auenue
Ꝯme a moy eſtre auenue
Poꝛ choſe q՚ i'aie meffait
Car de riēs ne m'y ay meffait
V՚s amoꝛs ia n'i ferai choſe
De quoi nulz hōs loias me choſe
Si me getez de ces perilz
Ou tantoſt ſeroie peris
Se lōguem̄t telz max auoie
Car eſꝑāce qui auoie
Les vrais amās me fait pēſer
Q՚ pꝰ qu'ē voꝰ ſōt mi pēſer
Dōt tout ay tou ſās deceuoir
Et oꝛe en ay mal di ie voir
En aucū tēps aurai depoꝛt
En ce moult ſouuēt me depoꝛt
Et c'ē q՚ ie mō tēps ēploie
En lieu ſi gent ſi m'y ēploy
Tele amoꝛ maītenant en tant
Vif ⁊ viurai d'oꝛe en auant
Iusqu'alamoꝛt ma vie fine
Si vous pꝛi douce dame fine
M՚ci de coy ſ'atēte eſt garde
De coy eſpoir en voꝰ ſe garde
Qñt li diex m'ot ce don done
Il m'a tantoſt araiſōne
Amis q՚ me diras tu oꝛe
As tu tant hardem̄t ēcoꝛe
Q՚ ta dame baillier oſaſſes
Ceſt eſcript ou li ēuoiaſſes
En tāt hardem̄t tu n'as mie
Au mais a une ſeue amie
La dois baillier cōm̄t qⁱl aille
Seure qui ali la baille
Ou qⁱ ꝑ deuāt li li liſe
Et li die cilz n'a pas miſe
S'entēcion afauſſes bourdes
Ains amis ſes pēſees toutes
En amer a mō eſcient
N'il ne fiſt onq՚s poꝛ noient
Ce dit ⁊ ſi ſachiez de voir
Qⁱl n'aīme pas pour deceuoir
N'il n'ē n'a mie le renon
Loꝛs ſi poꝛrez dire le non
De voꝰ ſi poꝛra biē ētēdꝛe
Qu'a faire ce feiſt ēpꝛēdꝛe.
Amoꝛs qⁱ ſi foꝛm̄t t'ap՚ſſe
Que ce nuit ne de ioꝛ ne ceſſe
Et poꝛ ce poꝛra biē pēſer
Q՚ de ce mal te puet tēſer
Et ſe biē ſauoit tō coꝛage
Ia ne te ſeroit ſi ſauuage
La bele ſe le cuer a fin
Q՚ miex ne t'ē fuſt en la fin
Ie li diſt q՚ ie lo feroie
Ml՚t tres volētiers
Mais en mō cuer
Tant ne ſent mie
De hardem̄t q՚ ie li die
Ne qu'a autres ſauoir le face
Qu'ē ce faiſant ne me mefface
Celer le doi ſe ſauoir veil
Car li meſdiſant a loꝛ duel
Maniere de meſdire auroiēt
Se eulz de riens aꝑceuoient
Qu'aucune choſe dit euſſe
Q՚ celer et taire deuſſe
Trop miex ma vie ainſi vſer
Q՚ moy ꝑ ma iāgle encuſer
Aſſez de coꝛrous me veniſt
Car de iāgler nulz biēs n'ē iſt
Si atēdꝛai m՚ci ainſi
De la panthere q՚ i'aīg ſi
Q՚ de li ne me pꝰ retraire
Car autre choſe n'ē os faire
Li diex diſt autre ꝯſeil pꝛedꝛe
Te conuiēt et ailloꝛs ētēdꝛe
Et toute autre voie tenir
Se tu veulz a m՚ci venir
Et pꝰ q՚ tu as refuſees
Les voies q՚ ie t'ai mouſtrees
Ie n'y vois plus voie nis vne
Foꝛs q՚ la voie de foꝛtune.
Et cele voie eſt trop douteuſe
A tenir et trop ꝑilleuſe
Car foꝛtune ſi eſt trop dure
A la fois et triſte et obſcure
Felōneſſe oꝛgueilleuſe et fiere
Et ala fois d'autre man՚e
Large coꝛtoiſe et acueillās
Douce piteuſe et biē veillās
Puis q՚ choſes q՚ i'aie dites
Ne veult nulz tenir ſ'ē ſoit qⁱtes
Si pꝛen de foꝛtune la voie
C'eſt li plꝰ biaꝰ tours q՚ g'i voie
Car tant ne te ſauras laſſer
Q՚ ꝑ aillours puiſſes paſſer
Vas dōques et ſi t'apareilles
Et a tō pꝛofit faire veilles
Li .iii. qui t'ōt fait cōpaignie
Au beſoig ne te faudꝛōt mie
Mais voies et ꝑ ſentiers
T'acōpaignerōt volent՚s
Car ie le veil et le cōmant
Loꝛs dis ſire a vr՚e cōmant
De cy donq՚s me ꝑtirai
Droit a foꝛtune m'ē irai
A tant d'ileq՚s me de ꝑt
Et li diex d'am˞s d'autre ꝑt
Si noꝰ meiſmes ala voie
Ie et li .iii. q՚ ie menoie
Q՚ li diex en ma cōpaignie
Me bailla ꝑ ſa coꝛtoiſie
Tant alames ꝑ nos ioꝛnees
Ꝑ mōtaignes et ꝑ valees
Qu'ē aſſez petite ſaiſon
Veniſmes dꝛoit en la maiſon
De foꝛtune la v enimeuſe
Moult eſt ſa maiſō ꝑilleuſe
Car elle ſiet toute ſus glace
Qⁱ dure q՚ tēps q՚ il face
Car ml՚t belle eſt d'une p tie
Et noble et de toꝰ bn̄s garnie
De l'autre ꝑtie ſi gaſte
Q՚ nul n'i a ne pain ne paſte
Et eſt ruineuſe et deſerte
Si deſpeciee ſi deſꝑte
Q՚ ſ'il esꝑtiſt plus ou vēte
Nulz ne m'eſt la qⁱ ne ſ'ē ſēte
Car la pluie. vens ⁊ e ſpars
Se fierent ens de toutes ꝑs
De cele maiſon a l'entree
Eſtoit foꝛtune l'a uuglee
Poꝛ les treſpaſſans receuoir
Car il conuient ſachiez de voir
Q՚ chaſcūs y ſoit hoſtelez
Car il n'a nul hoſtel delez
Que l'en peuſt pas herberg՚
.I. vaillant hōme uun berg՚
.ij. ſeigneurs a en la maiſon
Qⁱ n'i ſont mie de raiſon
Ains vſent de loꝛ volēté
Et a de gent chaſcūs plēté
Li vns des .ij. a nō eurs
Et li autres a nō meſeurs
Eurs ſi garde la ꝑtie
Qⁱ eſt plus bele et plꝰ garnie
Et cele a nō pꝛosꝑitez
Et l'autre a nō adu՚ſitez
Qⁱ eſt oꝛde ⁊ de lair a faire
En ce le meiſme repaire
Li vns a l'autre ades g՚roie
Et ce qu'il pert li cos ⁊ pꝛoie
Tele eſt loꝛ couſtume cōmune
Mais il couuent q՚ de foꝛtune
Leur ſoit l'autoꝛite baillie
Car qñt foꝛtune eſt coꝛroucie
Meſeur puet ſus eur pꝛendꝛe
Que cilz ne ſ'ē oſe deffendꝛe
Et qñt foꝛtune eſt apaiſie
Eus aloꝛs la ſeignoꝛie
Si met de tez en gñt noblece
Et meſeurs tient en deſtrece
Qñt noꝰ veniſmes ala poꝛte
Foꝛtine qui nul ne depoꝛte
Eſtoit a ce poīt coꝛroucie
Si noꝰ fiſt metre en ſa ꝑtie
D'au՚ſite par meſeur
Car ie n'en fui pas aſſeur
Ains y ai a ſoffrir aſſez
Auāt q՚ li tēps fuſt paſſez
Q՚ de la ꝑtir me peuſſe
Et ēcoꝛ plus ſouffert euſſe
Mais ſouuenirs et eſꝑāce
Et doꝰ pēſers qⁱ aleiāce
Et ml՚t gñt confoꝛt me faiſoiēt
Car qñt a meſchief me veoient
Il diſoiēt ſoiez ſeurs
Qu'ē ce ſouſtenrra eurs
Es tourm̄s fui la lōguem̄t
C'onq՚s n'oy autre allegem̄t
Ne poꝛ pꝛier ne poꝛ ˞pmettre
Ie ne m'ē pooit hoꝛs mettre
De ces meſchiez de cele ardure
.I. ioꝛ auint ꝑ auēture
Q՚ vi vne dame ſenee
Cheuauch՚ ꝑ vne ꝯtree
S'apella vne damoiſele
Bone volēté ot nō cele
Nul biē ne ſauroit eſcō dire
A foꝛtune l'ēuoia dire
Qu'ē ſon hoſtel le ioꝛ ſeroit
Et leens ſe h՚berg՚oit
Qñt bone volēté la vint
Treſtout ainſi cōme il auint
Q՚ foꝛtune fu a paiſie
Qⁱ eſtoit deuant coꝛroucie
Aſſez toſt ap՚s reuint grace
Loꝛs n'i a celi qⁱ ne face
A grace et a ſa gēt qñt ioie
Foꝛtune meiſmes la cōuoie
Et eurs en pꝛosꝑite
Qⁱ fu de gñt auctoꝛite
Car tout puet faire ſō talēt
Qñt foꝛtune eſt ſans mal talēt
Et qñt il ſe vit en poſſāce
Il ſe volt ſās faire arreſtāce
Tātoſt v՚s adu՚ſite traire
Poꝛ faire a meſeeur ꝯtraire
Si cō il eſtoit ou venir
Il vit delez moi ſoꝛuenir
Et li demanda doucem̄t
Di moi dont ſās delaiem̄t
Amis qui t'a amene ca
Et qⁱ ceens toy adꝛe ca
Souuenirs diſt ſachiez ſās doute
Q՚ foꝛtune qⁱ ne voit goute
Me miſt cy ⁊ ma ꝯpaignie
Pieca q՚le eſtoit coꝛroucie
Et pꝰ noꝰ a toꝰ ioꝛs eſte
Et ꝑ yuer et ꝑ eſte
Li iſſirs eſt cy deueez
Cilz autres q՚ voꝰ cy veez
Eſt vns tres fins loiax amās
Auſſi fermes c'uns dyamās
Et doꝰ pēſers ⁊ eſꝑāce
Si ſōmes cy ꝑ ſa coītāce
Et poꝛ m՚ci querre venu
Car noꝰ ſomes a li tenu
Que noꝰ ne la poons faillir
Qⁱ cōq՚s le veille aſſaillir
Ie vous ai le voir racōte
Si vous pꝛi ꝑ vr՚e bōte
Et ꝑ vr՚e gñt coꝛtoiſie
Q՚ voꝰ moi ⁊ ma cōpaignie
D'auerſite hoꝛs noꝰ menez
Et ceſt cōmāt ē moy pꝛenez
Car il eſt loiaus ⁊ ētiers
Eur reſpōdi volent՚s
Veil ta req՚ſte receuoir
Et ſi voꝰ veil ſachiez de voir
Dedēs ˞pſꝑite ꝯduire
Auſſi ſui ie venus poꝛ nuire
A meſeeur ⁊ lui mal faire
Poꝛ ce q՚ volētiers ꝯtraire
Me fait qñt il pooir en a.
A tant meſeur ēmena
Qñt noꝰ venimes ē la place
De ˞pſꝑite deuant gc̃e
Eurs gc̃e ſi coꝛte tint
Qu'ē ſon ſeruie me retīt
Bone volēté l'ē pꝛia
Poꝛ ce plus toſt ſi otroia
Tout ē ce poi ꝑ v՚ité
Chiez foꝛtune ē ˞pſꝑite
Ou maīte bele herberge a
O noꝰ vint ⁊ ſe h՚beria
Auec lui merci ē me noit
Sa chiere fille et ſi menoit
Auec lui la douce pathere
Qⁱ tāt eſtoit ⁊ douce ⁊ clere
Qⁱ de biaute voir ē lumine
Toꝰ les liex ou elle chemine
Qñt leēs furent deſcēdues
De toꝰ furēt biē retenues
Q՚ en pꝛosꝑite eſtoient
Et ml՚t gñt feſte loꝛ faiſoiēt
Mais qñt la pathere venir
Vi ie ne me ſoi retenir
Ains ꝑdi toute ꝯtenāce
Loꝛs me cōfoꝛta e sꝑāce
Et dit pꝛens cuer ⁊ t'eſuertue
Et pꝰ q՚ pitiez eſt venue
Tu aras ce q՚ tu conuoites
Se tu v՚s gc̃e tāt eſploies
Q՚ poꝛ toi le veille pꝛoier
Q՚ merci li veille otroier
Loꝛs pꝛiai tāt ma dame gc̃e
Q՚ tātoſt ſans q՚rre eſꝑace
Et ſans q՚rir nule autre aloīgne
Pregne pitie de ma beſoigne
Et treſtuit cil qⁱ la eſtoient
Aueq՚s gc̃e l'ē pꝛioient
Et loꝛs diſt pitiez ce me ſāble
Et vous eſtes tel gēt enſāble
Et eſtes de ſi bō a faire
Q՚ ne voꝰ ſauriez me ffaire
Et qui ne me feriez req՚ſte
Q՚ ne fuſt ⁊ bone ⁊ honeſte
Et poꝛ ce poīt ne me deſcoꝛde
Se la panthere ſi deſcoꝛde
Mais ſachiez biē ſās ſō acoꝛt
A ce faire pas ne m'acoꝛt
Car ſachiez en nule maniere
Ne qⁱer m՚ci ma fille chiere
A home qⁱ viue octroier
Poꝛ pꝛier ne poꝛ loier
Mais poꝛ vr՚e amoꝛ tāt ferai
Q՚ volēt՚s l'ēpꝛierai
Et ſe voꝰ auſſi l'ē pꝛoiez
Et eur pꝛier en feriez
Et bone volēté la gēte
Qⁱ a toꝰ biēs faire eſt p՚ſēte
Et ſachiez noꝰ n'y
Faudꝛons mie
Se bōne volēté l'ē pꝛie
Loꝛs pꝛē dent ſās poīt de trier
Entr'eulz la panth՚e a pꝛier
Qu'ē ſi gñt amoꝛ me recueille
Q՚ m՚ci otroier me veille
Qñt vit q՚ chaſcūs l'ē pꝛia
V՚s moy .j. poy ſ'umilia
Et me diſt ainſi la pāth՚e
Pꝰ q՚ pitie qͥ eſt ma m՚e
Le veult ie ne le deſuouldꝛay
Ains le veil ⁊ adez vouldꝛay
Qñt bone volētez l'ē pꝛie
Et ma gc̃e et ſa cōpaignie
Q՚ nulz ne deuroit refuſer
Ie ne m'ē ſauroie eſcuſer
Car ie croi qⁱl ine pͥeroiēt
Poꝛ nului ſe il ne ſauoient
Q՚ il fuſt dignes de la choſe
Poꝛ ce refuſer ne loꝛ oſe
Dont pas ne voꝰ deuez doloir
En tout biē et ē toute honoꝛ
Sans pēſer mal ne deſhonoꝛ
Ie voꝰ otroi moi ⁊ m՚ci
Loꝛs dis et ie voꝰ ē m՚ci
Douce dame tāt ꝯ ie puis
Car ailloꝛs n'oy pēſee puis
Q՚ ie voꝰ vi p՚mierem̄t
Qu'a voꝰ amer entierem̄t
Et q՚ m'amoꝛ voꝰ peuſt plaire
Douce pāth՚e debōnaire
Poꝛ ce cuer ⁊ coꝛps voꝰ otroi
Car voꝰ auez ꝑ vr՚e otroi
Enuoie ſi ꝑfaite ioie
Q՚ plꝰ gñt auoir ne poꝛroie
Il n'eſt nulz hōs qⁱ euſt onq՚s
Si gñt ioie ꝯ ioi adonq՚s
Et ce fu tout dꝛoit ſus le ioꝛ
A tant la grace ſans ſeioꝛ
Qⁱ aſſes pꝛes ert de m'oꝛeille
Coꝛne le iour et ie m'eſueille
Qñt ie me trouuai eſueillie
Ie me ſenti ſi traueillie
De ce q՚ ie ſouffert auoie
En mō doꝛmāt qñt ie sōioie
Si cōm ēcai a reuerchier
Tout mō ſōge ⁊ a ēcerch՚
Qñt i'oi biē encerchie mō ſoge
Riens n'y trouuay
Qui fuſt m'en sōge
Foꝛs tant ꝯq՚s m՚ci trouu՚
Ne poy tāt peuſſe eſpꝛouu՚
Mō cuer ꝑ loialm̄ ouurer
Mais en eſpoir de recouurer
Toꝰ ioꝛs loiaum̄t ouu՚rai
Ne ſai ſe ia recouuerray
Ne vant՚ ne me pꝰ ie mie
C'onq՚s a nul ioꝛ de ma vie
Trouuaſſe ne ſamblāt ne ch՚e
En ma tres douce dame ch՚e
Dōt m՚ci eſꝑer deuſſe
Cō biē q՚ pener me peuſſe
Et ſi n'ē puis ne veil retraire
Ne poꝛ ēnui ne poꝛ ꝯtr̃re
Qu'aye ſouffert duſq՚s a oꝛe
Ne que i'aie a ſoffrir ēcoꝛe
Car miex ēploier ne poꝛroie
Mō tēps ē dame q՚ ie voie
Qu'aīg miex l'āguir poꝛ li ꝑ m'ame
Q՚ ioir de nule autre dame
Ainſi viurai en ſon dang՚
Q՚ li poꝛ nul autre dang՚
N'on q՚s n'oy autre volēté
Tant euſſe de mal plēté
Ne ia n'aurai ioꝛ de ma vie
S'en di ceſte chancō iolie
Q˜moꝛs de nouuelme fait faire
Pour ami ne poꝛ ꝯtr̃aire
Ne pour mal ſouffrir
Ne me puis d'ame tenir
Mō cuer ne m'ē lait retraire
Poꝛ ēnui ne p˞ cōtraire
Ains me fait tant
Les griez maulz plaire
Qu'amoꝛs fait venir
Qⁱl me font dire ⁊ ſētir
Pour ēnuy՚ ⁊ c՚.
Ne ia ne m'ē quier meffaire
Pour ēnui ne poꝛ cōtraire
Et pꝰ q՚ ie veil tāt faire
D'amoꝛs le plaiſir
Biē pꝰ dire ſans mētir
Pour ēnuy՚ ⁊ c՚.
Car nulz cuers de bō afaire
Pour ennuy
Ne ſe doit nis p˞ moꝛt traire
D'amoꝛs deꝑtir
Mais dire au poīt de moꝛir
Pour ennuy
Cy ap՚s veil la raiſō rēdꝛe
Qⁱ ma fait a ce faire ētēdꝛe
Dōt la raiſō apꝑtem̄t
Poꝛ coy aȳme ſi faitem̄t
Ceſte chācōnete ēuoie
Qⁱ cy enſuit le ſenefie
BIautez bōtez douce chiere
Sens ⁊ auenās man՚e
Et gc̃e m'ont ſi cō quis
En mouſtrāt dame de pꝛis
Soudaīnement
A li ſeruir me rent
Pris outreement
Ne ia de mō cuer mis arrieres
N'en iere. Car cetaīs iere
Q՚ ia iour ne fuſſe oys
Et ſi eſt il du tout mis
Si fermem̄t qu'ali ſeruir ⁊ c՚
Mais ia ſe dieu pleſt ſi fiere
Niert v՚s moi ma dame ch՚e
Q՚ de li ſoie eſcōdis
Car de lui amer eſpꝛis
Sui ſi foꝛm̄t;
Qu'a li ſeruir ⁊ c՚.
I'ai dit la raiſon ⁊ le dit
En ceſte chācō qⁱ me fait
Amer ſi loiaum̄t ſans fraīdꝛe
Q՚ ne m'ē pꝰ ne veil refraīdꝛe
Et poꝛ ce qu'au cōmēcem̄t
Qñt regardai p՚mierem̄t
Ma dame. des biēs y vi tāt
Si m'ē aloie delitant
Q˜moꝛs me dona eſꝑāce
Q՚ de li amoie aleiāce
Et poꝛ ce loꝛs ſouuēt chātoie
Et plꝰ gays ⁊ iolis eſtoie
Et loꝛs fis ie p՚mierem̄t
A l'aide tāt ſeulem̄t
De bone amoꝛ qⁱ me meſtrie
Iceſte balade ēuoiſie
SE nulz cuers poꝛ biē chanter
Auoit volēté iolie
Ne coꝛage de chanter
Faillir n'y deuroie mie
Car i'aīg dame biē garnie
De ſens ⁊ deuoir
S'ē merci amour
I'ai mis ſās ia deſſeruer
Cuer et coꝛps ē ſa baillie
Car bele eſt a regarder
Coꝛtoiſe ⁊ biē enſaignie
Et trop plus q՚ ie ne die
Plaine de valour
S'en m՚ci amour
Av cōmēcier me maītenoie
Ainſi poꝛ ce q՚ ie cuidoie
En aucū tēps auoir amie
Cele q՚ i'auoie choiſie
Et ſi cuidoie vraiem̄t
Q՚ ceulz qⁱ aīmēt bonem̄t
Maꝰ ne ꝯ traire ne leuaſt
Q՚ de deſir plꝰ le greuaſt
Mais cuidiers qⁱ ſouuēt eſluſe
Aſſez de gēs ⁊ les amuſe
Mais biē d'ū autre iē ioue
Nō pas ione mesmeſioue
Et trop malem̄t deceu
Si cōme le l'ai bien veü
Car cele a cui ie m'atēdoie
Se met toꝰ ioꝛs hoꝛs de la voie
Et me fait dōt i'ai ſi gñt ire
Qu'a paine le poꝛroie dire
S'en ioue ie voꝰ ay couuēt
Et chāt maīs q՚ ne ſeul ſouuēt
Car ie q՚ eſper ſoloie
M՚cy ne ſay q՚ faire doie
Pour eſtat qⁱ ainſi chacele
S'en ay fait ceſte baladele
Amis muez a cōtraire
M'aſi mue mō afaire
Qⁱl m'a fait lōguem̄t tāt
De chant՚ ⁊ de chāt faire
Car la bele au doꝰ viaire
Q՚ i'aīg deſeruir mō a faire
N'eſt ce aſſez p˞ moy retraire
De chant՚ ⁊ de chāt faire
Bone amoꝛ veilliez atraire
Tāt q՚ ie puiſſe ali plaire
Si arai bon exāplaire
De chanter ⁊ de chant faire.
Et qñt ma dame
Ainſi m'eſlonge
Ie n'ē puis ſe ie reſoigne
Et ſe ie me doubt et eſmaie
Q՚ ie de li ia merci n'aie
Et plus poꝛ ce me doi doubter
Q՚le oir ne veult n'eſcouter
Ni entēdꝛe ē nule maniere
Chāt q՚ ie face ne pꝛiere
Se criē q՚le n'ait autre ami
Poꝛ ce q՚le n'ētent a mi
Dont i'ai au cuer ioie ⁊ peſāce
Tele q՚ pour cele doubtāce
Ie demeur hoꝛs de ſon pays
Car ie ſeroie trop trahis
Se ie deuāt mes yex veoie
Qu'autres de moy ē euſt ioie
S'ē ſui de chanter achoiſiez
Et plus mas ⁊ mais ēuoiſiez
Mais amoꝛs tele vilēnie
A vrai amāt ne ferōt mie
Poꝛ ce des oꝛes mais ſerai
Maīs triſtes ſi m'ēuoiſerai
Et chāterai cōm̄t qⁱl aille
Car qⁱ ſert dame qⁱ riēs vaille
Enuis ne puet eſtre peris
Qu'ē aucū tēps ne ſoit m՚is
Ca m'a de chant՚ eſmeu
S'ē ay fait miex q՚ i'ai peu
Ceſte chancō toute nouuele
Qⁱ mō eſtat mouſtre ⁊ reuele
Et le paſſe ⁊ celui d'oꝛe
Et ce li auenir ēcoꝛe
L'ay eſte chantās iolis ⁊ gays
Mais venue eſt l'eure
Dōt iadis telz rit au maī
Qui au ſoir pleure
Si n'a en moy ne ieu ne ris
Car ie ne puis eſtre oys
De cele qui a m'amoꝛ
Poꝛ qui ie ſui ſans ſeiour
En pēſee nuit ⁊ ioꝛ
Pour ce ſui triſtes pēſis
Et mas poꝛ la demeure
Q՚ ie fais hoꝛs du pays
Ou cele qui i'aīg demeure
Q՚ ie fais hoꝛs du pays
Ou cele qⁱ i'aīg demeure
Et ſi en aīg miex eſtre eſchis
Q՚ deuāt mes yex ſaiſis
Fuſt vns autres de l'onour
Poꝛ qⁱ ie ſui ſās ꝑtir
Car ſ'il auenoit q՚ vns
veiſt .i. autre au deſſeure
De l'amoꝛ dōt ſui eſpꝛis
Ie ne voie qⁱ me ſequeure
Q՚ ne fuſſe mal baillis
Car eſtre ne puis garie
Autrem̄t de la dolour
Poꝛ qui ⁊ c՚
Mais amoꝛs qⁱ ſes ſubges
Eſſauce auāce ⁊ honeure
Soufferroit ie croiy ēuis
Puis qu'a li ſeruir labeure
Mes coꝛps ē fais ⁊ ē dis
Q՚ ie fuſſe ainſi trais
Qu'a cele n'aie retour.
Pour qui ⁊ c՚.
Et ſi ſui ie biē ſi pꝛis
Q՚ poꝛ mal qⁱ ſus me que ure
Ne ſerai ia ſi repas
Que ie tant me deſhoneure
Se d'amer ſoie faītis
Si ferai a cele amis
Sās pēſer nul vilain tour
Pour qui me ſui ſans ſeioꝛ
SE ie ſui de ma dame pꝛis
Ie n'ē doi pas eſtre repꝛis
Qñt elle eſt poꝛ bone tenue
De tex dōt elle eſt cōgneue
Car i'oy dire ē ˞pu՚be
Ꝯ doit a ſō oeil la bone h՚be
Touch՚ qñt on la puet trouu՚
Et ꝑ ce pues tu biē pꝛouu՚
Ꝯ doit auſſi les cuers loiax
Chier tenir qⁱ n'eſt deſloiaꝰ
Et ſ'ai oy toꝰ ioꝛs retraire
Qu'ē coꝛps tout hūble
Et debōnaire
Doit ꝑ raiſō bō cuer auoir
Si c'ō puet ꝑ de hoꝛs veoir
Poꝛ quoi les ꝑſōnes ſōt dignes
D'amoꝛ ou l'ē trueue ces ſignes
I'ai la bone h՚be recouurees
Et iusqu'a mes yex menee
Si dirai en q՚l maniere
En regardant la douce chiere
De ma dame ⁊ ſō doꝰ viaire
Q՚ maint grief mal
El mal el m'a fait traire
Mais ſa tres bele cōtenāce
Eſt ce m'eſt vis ſigni fiāce
De cuer piteus ce me ꝯfoꝛte
Tāt q՚ mō mal plꝰ bel ſ'ēpoꝛte
Car il m'eſt vis q՚ la biautez
Noꝛrit pitie ⁊ loiaute
Dont ne me doie nulz repꝛēdꝛe
S'a li am՚ ie veil entēdꝛe.
Et ſe de li ſai maīs vaillās
Poꝛ ce n'y doi eſtre faillās
Car humilitez fait ſambler
Les cuers qu'amoꝛs fait aſſābler
Qñt pitiez ſ'ē melle ſamblans
So cō diſt adam de la hale
Qⁱ onq՚s n'ot pēſee male
V՚s amoꝛ ne cuer deſloial
En ce ver d'un ſien chāt royal
Fins cuers qⁱ vr՚e deuiant n'a
Pas meſchoiſi.
Mais nulz ne ſ'i apꝑtiēt
Non pour quant ie di
Q՚ humilite ſans nulſi fait ſābler
Qñt amoꝛs ſe veult meller
Chaſcun onny
Pour ce veil ſās plꝰ ſeioꝛner
Deu՚s ma dame ⁊ retourner
En qⁱ i'ai m'ētēte miſe
Et li pꝛoier en ceſte guiſe
Douce dame courtoiſe ⁊ bele
Et bone voꝰ qⁱ eſtes tele.
Qⁱ eſt l'erbe q՚ i'ai choiſie
Q՚ i'ai a mes yex atouchie
Veilliez moy mouſtrer la frachiſe
Qⁱl ſamble q՚ nature ait miſe
En voꝰ fournir finablem̄t
Et moi qⁱ voꝰ pͥ hūblem̄t
Retenir dame a voꝰ amer
Car nulz ne voꝰ deuroit blaſmer
Se voꝰ de moy auez pite
Ꝑ vr՚e gñt humilite
Car dame douce ⁊ g̃cieuſe
Doit ꝑ raiſon eſtre piteuſe
Et poꝛ ce plus hardiem̄t
Voꝰ pꝛi q՚ voꝰ allegem̄t
De m՚ci me veilliez dōner
Et ſi me veilliez ꝑdōner
Qñt ſi gñt choſe oſai ēpꝛēdꝛe
Ꝯ de vr՚e m՚ci atēdꝛe
Dame gētilz ⁊ debōnaire
Car gñt amoꝛ le me fait faire
Et ſe de voꝰ amez eſtoie
Ie ſeroie ē pleniere ioie
Et ſeroient toꝰ aſſouui
Ce q՚ dedens mō ſonge vi
Li q՚lz ne puet eſtre auerez
Deuant qu'ainſi fait auerez
Si voꝰ pꝛi q՚ voꝰ veille plaire
Q՚ voꝰ veilliez tāt poꝛ moi faire
Q՚ i'ai fait en vr՚e fiāce
Si me fera gñt alleiāce
Poꝛ moi allegier mō martyre
Q՚ ie voꝰ veil ceſt rōdel dire
Q՚ i'ai fait en vr՚e fiāce
Si me fera gñt alleiāce
Soiez liez ⁊ menez ioie amis
Qu'amours m'en pꝛie
D'alegier vr՚e dolour
Fins cuers a qⁱ ie m'otroie
Soies liez.
Car poꝛ ce q՚ ie vouldꝛoie
Toꝰ ioꝛs vos bōs ſe ie pooie
Acōplir ſauue m'ōnour
Voꝰ di ie ꝑ gñt doucour
Soiez liez.
Et ſe de voꝰ oy l'auoie
Ceſt autre fait q՚ ie diroie
I'ay en cōmandement
D'eſtre liez.
Si le ſerai enchantant
De loial cuer gay
Son me demande cōment
Ne pour quoie ie reſpōdꝛai
D'eſtre liez ſi le dirai
Et tout ce m'eſt bel ⁊ gay
Q՚ cele ou mō cuer m'as ay
Cōmande. Et poꝛ ce dirai.
I'ay cōmandem̄t ⁊ c՚.
Car tres ml՚t gñt ioie auroie
Douce dame ſe pooie
Faire choſe qⁱ voꝰ pleuſt.
Combiē que couſter me deuſt.
Fuſt du coꝛps fuſt de l'auoir
Ne q՚ mal q՚ ie puiſſe auoir
Ne ferai plaīte ne clamoꝛ
Ains en merci voꝰ ⁊ amour
Qñt il li pleſt et li aggree
De vrai cuer entier et loial
S'en dirai en ceſt chāt royal
Merci amour de la douce doleur
Q՚ me mouſtre au cuer
Me fait ſentir
Pour la plus bele
Et toute la meillour
Qu'ē puiſſe el mōt
Ne amer ne ſentir
Ne ia deſeruir ne poꝛroie enu՚s
Voꝰ les auātages
Que me faites venir
En tant ſans plus
Que ie l'aing ⁊ deſir
Ie tiēg l'eſpoir le deduit
et l'amour.
A biau deduit qⁱ ſi ſcet maītenir
Tout ſoit ainſi c'on ne puiſt
Par nul tour
Ia a l'amour de ſa vie a venir
Car le biē qui en vient font coꝛroꝰ
D'eſperis.
Aing ces maux leſſier deſpire
Et le iouuēt en ioie maītenir je doi.
Dame gēte de coꝛps delitable a veoir
Reſplēdiſſāt de naturel coulour
Entour vairs yex rians aler
Trouuer ie doi bien fremir et
Couchier au deſſous
Qñt en lieu ſi pꝛecious
M'oſai d'amer en hardir
Mais foꝛce d'amoꝛ m'i fiſt encheir
Si voꝰ pꝛie la m՚ci ꝑ doucour
Franche dame car ne m'ē pꝰ tenir
OR le cōper et ſi n'ai pas vigoꝛ
Q՚ deu՚s voꝰ me ſache deſcouurir
Miex me vient a tapir
Car n'eſt paire de voꝰ
Biē ſai ia n'aurai reſcous
Pour tāt y poꝛrai moꝛir
Se voꝰ pitie n'ē leſſiez conuenir
Dame merci vous pꝛi
S'onques nul iour
Sont gētilz cuers ot m՚ci de m̃rtyr
Nō pas pour ce qu'aye
Annui ne freour
Ne deſeſpoir poꝛ ces maꝰ ſouſtenir
Car ſi gñt plaiſir
Prēg des doulz maulz
Sans enour
Con plus ſent plus ſui ioiaus
Ne ie n'ē veil poīt guerir
Car mō eſpoir
Vault d'autrui le ioir
Dame a qͥ ie me recōmāde
Aidiez moi qⁱ m՚ci demāde
Et m'aiez pour recōmāde
Qⁱ aīg de bō cuer ⁊ de fin
En ceſte oeuure veil metre fin
Pour ce pꝛi m՚ci au finer
Dont ie ne poy onq՚s finer
Q՚ ie veil q՚ ceſte oeuure fine
Merci pꝛi ant a dame fine
Et poꝛ ce q՚ nature humaine
Pooit ēuis tāt y metre paine
Et ſoit du plꝰ ſage de t՚re
Plente ꝑler q՚ elle n'erre
Et ie ſui ſīples et poi ſages
Et ce n'eſt mie mes vſages
De ſi gñt choſe en rime mettre
Cōme i'ai icy mis en lettre
Prie treſtous ceulz qui l'oꝛront
Et qⁱ amender y ſauront
Au coꝛrigier il y apoīt
Poꝛ dieu qⁱl le mettēt a point
Sans moy remoꝛdꝛe ꝑ ēuie
Sime ferōt gñt coꝛtoiſie
Et m'aiēt poꝛ ce eſcuſe
Q՚ ie n'ay pas ml՚s ce vſe
Mais bone amoꝛ m'i fiſt ēbatre
Poꝛ moi ſolacier ⁊ eſbatre
Et ſi la me fiſt poꝛ ce faire
Q՚ a ma dame peuſt plaire
S'ai tant dit ꝑ dis et ꝑ fais
Qu'auſſi q՚ le ioꝛ ſ'eſt ꝑfais
Qñt il eſt venus acōplie
Q՚ c'eſt oeure toute acōplie
Qñt eſt a rimer et d'eſcrire
Et de tout mō eſtat deſcrire
Duſq՚s oꝛ ay mō non couu՚t
Si q՚ ie ne l'ai deſcouu՚t
A nul viuāt nis a ma dame
Q՚ diex gart ē coꝛps ⁊ ē ame
Car amoꝛs ne la voloit mie
Tāt q՚ ceſte oeure fuſt baſtie
Et amoꝛs eſt choſe ſi digne
Q ne doit ꝑ dit ne ꝑ ſigne
Faire choſe q՚le deffende
Trop y aueroit gñt amēde
Oꝛ eſt ceſte oeure ē rime miſe
Si eſt poīs q՚ ie le deiuſe
Ce qu'a moꝛs m'a fait tāt celer
Et poꝛ ce le veil reueler
Mō nō et mō ſeurnon cele
Mouſtre digne amoꝛ li cela
Oꝛ le voie hōneur dame maine
Poꝛ ſ'ōneur au mouſtrer me paīne
I'ai dit qu'amoꝛs li a cele
Mō nō q՚ i'ai puis reuele
Et mō ſeurnō qⁱ pas ne ment
Poꝛ ce ſe i'ai dit plāinem̄t
Digne amoꝛ li cela ce fait
Car cil fait biē qⁱ faire fait
Qⁱ mō ſeurnō ſauoir voudꝛa
Mais qu'il ne gart ne ca ne la
Foꝛs que digne amour li cela
Mais qui les lettres deſſambla
Et puis ap՚s les aſſambla
Car ſe biē les ſcet a poīt mettre
Plus ne maīs n'i trouuera lettre
Et qui biē a mō dit ſōme
I'ai de mō nō .iij. fois nōme
Et de mō ſeurnō la miſtere
Cy gfault le dit de la pathere
