N'Eſconuient pas Que ie vous conte
Cōmēt ie me ſui mis a honte
Car bn̄ auez oï le conte
En quel manieꝛe
Ie pꝛis mafame deꝛrenieꝛe
Qⁱ belle ne gente ne ieꝛe
Loꝛs naſqui paine
Qⁱ dura plus d'ūne ſemaine
Sicōmanca ē lune plaine
Oꝛ entendez
Vꝰ qui rime me demēdez
Cōmēt ie me ſui amendez
De fame pñdꝛe
Oꝛ nai qñgagieꝛ neq՚ vendꝛe
⁊ tant afaire
Et tant dami ⁊ de ꝯtraire
Q՚ qͥ le vꝰ voudꝛoit retraire
Ce durroit trop
Dieus ma fet ꝯpaīgnō iacob
Il ma tolu a .i. ſeul cop
Ce que iamoie
De lueil deſtre dōt miex veoie
Ne voige pas aleꝛ lauoie
Ne moi conduire
Ci a doleur dolente ⁊ dure
Neis miedi meſt nuit oſcure
De celui oeil
Et ſi nai pas qñque ie weil
Dequoi ꝑfondemēt me dueil
Ceſt mon damage
Ne ſai ſe ſafait mō outrage
Oꝛ deuendꝛe ſobꝛes ⁊ ſage
Apꝛés le fet
⁊ me gardeꝛai de foꝛfet
Mes ce que vaut qñt ce eſt fet
Tart ſui meus
A tart me ſui aꝑceus
Qñt ieſui ē viez las cheus
Cep՚mieꝛ an.
Me gart ce diex ē mō dꝛoit ſen
Qⁱ pour nous ot paine ⁊ ahen
Et me gart lame
Oꝛ a denfant geu ma fame
Mon cheual ceſt bꝛiſſie la iābe
A vne lice
Oꝛ veult delargēt manoꝛrice
Qⁱ me deſtraint ⁊ me pelice
P˞ l'enfant peſtre
Ouil reuenra bꝛeꝛe en leſtre
Ice ſeign˞. qui lefiſt neſtre
Lidoint cheuance
⁊ lienuoiſt ſa ſoutenāce
Et me doint ē coꝛe ale gācece
Quaid՚ lipuiſſe
⁊ q՚ miex ſon viure litruiſſe
Et q՚ miex mō hoſtel ꝯduire
Qⁱ ie ne fes
Se ie mes mai ie nē pꝰ mes
Car ie nai doꝛgaine ne fes
En ma meſon
De buche p˞ ceſte ſeſon
Si eſbahi ne fu mes hon
Com ie ſui voir
Nonc mais ne fui amaīs davoir
Mes hoſtes veut largēt auoir
De mon hoſtel
Il doit bn̄ auoir non hoſtel
Celui du roy neſt pas itel
Miex eſt paie
⁊ gen ai p՚s q՚ tout hoſte
Et ſi me ſont nu licoſte
Contre liueꝛ
Dont trop me sōt chagie liueꝛs
Cil mal mesōt durs ⁊ diueꝛs
Au՚s quenten
A po ne fol qñt gi en ten
Ne meſtuet pas teneꝛ ē ten
Qñt me m՚ueil
Me tenue aſſez qñt me reſueil
Sine ſe ſe ie doꝛs ou veil
Ouſe iepens
Q՚l ꝑt iepꝛeīgne meſdeſpens
Dont ie puiſſe paſſeꝛ cetēps
Tel ſiecle aigie
Migage sōt tuit engagie
Sime ſui tout des menagie
Car gai geu
.iij. mois q՚ nulle nai veü
Mafame ra enfant eü
.I. mois entieꝛ
Me rageu ſus le chantieꝛ
⁊ ie ieſoie ētrementieꝛ
En l'autre lit
Ou ia voie po de délit
Onq՚s mes maīs ne ma bellit
Geſir que loꝛs
Car ien ſui demō auoir hoꝛs
⁊ ſen ſui mehaignie du coꝛs
Siquau fenir
Li mal ne ſeuēt ſeul venir
Tout ce meſtuet a auenir
Ceſt auenu
Q՚ sōt mi ami deuenu
Q՚ ie auoie ſi p՚s tenu
⁊ tant ame
Ie croi qu'il ſt՚ ml՚t cleꝛ ſeme
Iecroi le vent les ma oſte
Lamoꝛ eſt moꝛte
Ce ſont amis q՚ vent enpoꝛte
Et il ventoit deuāt mapoꝛte
Ses enpoꝛta
Onq՚s nus ne mi ꝯfoꝛta
Ne riens du ſien ne mapoꝛta
Ice mapꝛent
Qui auq՚s apͥue lepꝛent
⁊ cil trop atart ſeꝛepent
Qⁱ trop amis
De ſon auoir afaire amis
Qⁱl ne ſont ē tieꝛs ne demis
Ami ſecourre
Oꝛleꝛe dōt sōt foꝛtune courre
Si penſeꝛe de moi reſcourre
Si iel puis faire
V՚s les ˞pdesōmes doi traire
Q՚ s՚t coꝛtois ⁊ de bonaire
⁊ mout nourri
Mi autre ami ſt՚ poꝛri
Ie les en voie ameſt՚ ourri
⁊ ſi les les
Car ondoit bn̄ feꝛe sō les
⁊ tel gent leſſieꝛ enreles
Sans reclameꝛ
Q՚ il na en eulz riēs q՚ meꝛ
Q՚ len deüſt amour clameꝛ
Oꝛ pꝛi celui
Qⁱ .iij. ꝑties fiſt de lui
Qui refuſſeꝛ ne ſet nullui
Qui le reclainme
Q՚ ſeīgn˞. ⁊ amie le claīme
⁊ qui ciex tente q՚ il ainme
Qⁱ ma tente
Q՚ il men voit bōne ſente
Si me face ſa voulenté
Mes ſans deꝛroy
