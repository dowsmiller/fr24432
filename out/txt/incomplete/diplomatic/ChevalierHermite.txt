TV qui as en pechié Veſcu tout tō aage
Souuiēgne toi de dieu Qⁱ te fiſt a ſ'ymage
Et li cries merci De cuer ⁊ de coꝛage
Aincois q՚ li mauuais Te trebuche en ſeruage
Tu as ꝑ maīte fois oÿ dire ⁊ ꝯter
Q՚ li fruis eſt mauuais Qⁱ ne puet meurer
Et ſi fait la ꝑsōne Malem̄t a blaſmer
Qⁱ des maulz qu'il a fais Ne ſe veult amender
LI maiſtre philoſophe Qⁱ iadis ont eſté
Qⁱ eſtoient gns clers De la diuinité
Dient q՚ en pechié Auroit .iii. ioꝛs eſté
Sileurs ꝑdōroit diex De bone volēté
Uoire qui leſſeroit Toꝰ tēps la malevie
Et iamais de pechier Ne li p՚iſt enuie
Et ꝑ ꝯfeſſe eüſt Sa maisō netoie
Et faire la penāce Ꝯ li auroit chargie
Nous trouuōs q՚ iadis Eſtoit .i. chl՚rs
D'auoir ⁊ de lignage Eſtoit ſi foꝛs ⁊ fiers
Lerres deuint mlt foꝛs Robeur et murtrier
Et les larrōs auoit A robes ⁊ deſtriers
Preſtuit furēt alui Et sō cōmāt faiſoient
Poꝛ rober poꝛ to lir Ꝑ le pais aloient
Mouſtiers ⁊ abbeyes Frans ⁊ vilaīs roboiēt
Pelerins ⁊ marchans Ꝑ les chemīs tuoient
Onq՚s cilz chlrs Ne re fraīt sō coꝛage
De faire a toutes gens Deſtoꝛbier ⁊ domage.
Vne ml՚t gētilz dame Ot pꝛis ꝑ mariage
Dieu ſeruoit ⁊ /ſa mere Tel eſtoit ſon vſage
A toutes bones gens Ml՚t d'aumoſnes faiſoit
De triſte cuer marri Treſtoꝰ les ioꝛs ploꝛoit
Poꝛ la mauuaiſe vie Q՚ ſes ſues menoit
Nuit et ioꝛ tart ⁊ tē pꝛe (∴ )Ml՚t ſouuēt le blaſmoit
DIre cediſt la dame Car leſſiez ceſte vie.
Ou de moi ou de vous Sera la deꝑtie
Qñt li ſires l'ētent Enu՚s lui ſ'umilie
Car il l'auoit tous ioꝛs Honoꝛee et ſeruie
Il n'eſtoit riens au mōde Q՚ ſes cuers amaſt tant
Cōme il faiſoit la fame Loꝛs reſpont doucemant
Certes ma douce dame I'ē ferai vo cōmant
Poꝛ voꝰ me veil retraire De ceſt ioꝛ en auant
Qire diſt la dame De dieu .C.Mil mercis
Voꝰ ſauez q՚ de voꝰ Ay .ij. enfans petis.
De ml՚t bele facon Et sāblēt biē gētis
Poꝛ eulz doit vr՚e cuer Eſtre biē ꝯuertis
Tant ſarmōna la dame Et requiſt ſon ſeignour
Q՚ il li reſpondi Dame poꝛ vr՚e hōneur
Et pour moi amender V՚s dieu mō creatour
Veil aler a cōfeſſe Regehir mon errour
Tantoſt li chl՚rs A confeſſe ala
Au pꝛeſtre miex qⁱl pot Ses pechiez recoꝛda
Li pꝛeſtres reſpōdi Qu'il ne l'aſſouldꝛa ia
Mais a .i. ſaint h՚mite Tātoſt ſi l'enuoia
Ia n'ai de voꝰ abſoldꝛe Maītenāt nul pooir
Alez a cel hermite Si ferez gñt ſauoir
Loꝛs ſe met cil en voie Ne vault plus remanoir
Tant erra qⁱl trouua L'ermite en ſon manoir
Qñt li hermites vit venir le chl՚r
Il cuida q՚ ce fuſt Poꝛ li le chief trench՚
De la paour qu'il ot Priſt /ih՚ucriſt pꝛier
Qu'a ceſt beſoing li veille Confoꝛter ⁊ aidier
Le chl՚r ꝑla Treſtout p՚mierem̄t
L'ermite ſalua Biē et coꝛtoiſem̄t
Li s՚ hons reſpondi Ml՚t debōnairement
Sire diex ꝑ ſa grace Voꝰ doinſt amendem̄t.
Voirement dit li ſires Me veil ie amender
Ie ne ſui cy venus Q՚ pour moi cōfoꝛter
Qñt l'ermite l'entent Dieu pꝛiſt arecl amer
Qⁱl li doinſt ſens ⁊ g˜ce Du pecheur con foꝛter
Loꝛs va li chl՚rs Regehir ſes pechiez
Tous ceulz dont il cuidoit Eſtre plus ente chiez
L'ermite ſe ſaigna Qⁱ eſtoit embꝛunchiez
Du ſigne de la crois Ou diex fu clos fichiez
Qñt le chl՚r ot En bone repētāce
Regehi ſes pechiez Qⁱl ot fais des ſ'enfance
Li hermites li diſt. Volez voꝰ penitance
Reſpont le chl՚r Ne poꝛroie endurer
Dont veſtez vne haire Poꝛ vr՚e char mater
Et ſi ceigniez la coꝛde Cil diſt leſſiez m'eſter
Car de ſi faite choſe Qⁱ me ſoit ſi greuaine
Ne me meſlerai ia Ne ne metrai en paine
Qnt l'ermite l'entent Doucem̄t dieu reclaīme
Qⁱl cōfoꝛt le pecheur Et a dꝛoit poꝛt ramaīne
Li hermites li diſt Poꝛriez voꝰ veillier
Iusqu'a demain Et tous ioꝛs dieu pꝛier
Deuant l'ymage dieu Qui eſt en ce mouſtier
Le chl՚r reſpont Oil au mien cuidier
OR alez diſt l'ermite Et ie vous aſſaudꝛai
Mais que vous n'en iſſiez Tant qu'a voꝰ reuenrai
Le chl՚r reſpont Volētiers le ferai
Loꝛs entre en la chapelle Errāment ſans delay
Adont va li h՚mites Tous les huis veroullier
Li pechierres tantoſt Seua agenoillier
Deuant le crucefis Dieu cōmēce a pꝛier
Apꝛez le p՚mier sōme Vint alui l'auerſier
Ou guiſe de l'ermite Li diſt alez voꝰ ent
Toꝰ vos pechiez voꝰ ſont Ꝑdōné bonem̄t
Nō ferai duſqu'au jour Diſt cil certainement
Car ie veil bien tenir Ce q՚ i'ai en couuent.
Onques li ēnemis Ne ſe ſot tant pener
C'onq՚s le chl՚r Peüſt faire leuer
Li ēnemis ſ'ē ꝑt Ni pot plus demourer
A tant ez vous .i. autre Qⁱ le reuint tēpter
Le chl՚r auoit Noꝛri .i. ſien garcō
Li ēnemis ſe miſt En autele facō
Au chl՚r ſ'ē vint Qⁱ fu en oꝛoiſon.
Li ēnemis l'apele A moult bele raiſon
(Au chl՚r ſ'en vint Qⁱ fu en oꝛoiſon.)
(Li ēnemis l'apele A ml՚t bele raiſon.)
Sire venez voꝰ ent Tantoſt sās demoꝛee
(Sire venez voꝰ ent Tantoſt ſans demoꝛee)
Vr՚e bele maiſon Eſt arſſe et embꝛaſee.
Car ma dame voꝰ māde Q՚le eſt deſe ſperee.
Non ferai diſt li ſires Sſe ſoit la nuit paſſee
Ainſi li ēnemis Le chl՚r tēpta
Poꝛ ce q՚ de l'egliſe Hoꝛs geter le cuida
Qñt li ēnemis vit Qⁱl ne l'ēgignera
A ces cōpaignons vint La choſe leur ꝯta
L'autres reſpondi Entre noꝰ .iij. yrons
Pēſez me ſui cōment Noꝰ le deceuerons
Voꝰ .ij. ſerez ē guiſe De ſes .ij. enfancons
Et ie ſerai ſa fame Ꝑ tel point l'auerons
Ie yrai deuant lui Ꝑ les maīs voꝰ tēdꝛai
S'il ne ſe veult leuer Ie m'ē de ſpererai.
A .i. coutel tous .ij. Ie vous deſpecerai
Li autres reſpondi Alons toſt ſans delay
EN guiſe de la dame Se miſt li ēnemis
Li autre ſont en foꝛme Des .ij. enfās petis
Deuat le chl՚r Vont criant ahault cris
Hé las oꝛ ſomes noꝰ Mediās ⁊ chetis
Cil qui ot la sāblāce De la fame au ſeigneur
S'ēuint dꝛoit deuant lui Demenāt gñt doleur
Frans hōs dous debonaires Iamais n'aurōs hōnoꝛ
Ie ay au cuer gñt duel Onq՚s ie n'oï greignoꝛ
Car li feus noꝰ a ars Treſtout nr՚e manoir
Cheuaus bꝛebis ⁊ vaches Et treſtout nr՚e auoir
Sire venez voꝰ en Q՚ ie vous di pour voir
I'occirrai vos en fans Tantoſt ſans remanoir
Sire vous diſiez Q՚ vous m'amiez tant
Q՚ vous n'amiez tant En ce ſiecle viuant.
Sire venez vous ent Auec noꝰ maītenant
Nō ferai diſt li ſires Iuſq՚s a l'adiournant
Qñt li ēnemis vit Q՚ il ne l'ēmenra
Les .ij. enfans tantoſt D'un gñt coutel frapa.
Deuant le chl՚r Tous .ij. les deſpeca
Onq՚s au chl՚r Li cuers nel'ēmua
Car il auoit en dieu Son cuer et s'esꝑance
Iusqu'au ioꝛ a genoulz Fiſt moult bien ſa penāce
Et li mauuais ſ'en vint Ni firent demourance
De ce qu'il l'ont ꝑdu Firent duel et peſance
Chaſcun des ēnemis Grant tēpeſte mena
Si haut q՚ iuſqu'en biſme Tous li lieus en crolla
Ce ſamble a celui qui L'oꝛage veü a.
Qñt li ioꝛs fu venus L'ermite ſeleua
Le chl՚r ſ'en vint Qⁱ en dieu ot ſa cure
Et li ſires li conte Treſtoute l'auēture
De ceulz qu'il ot veüs Et toute leur figure
Volez voꝰ diſt l'ermite Oir verité pure
Ce ſont li ennemi Qui a voꝰ ſont venu
De ce q՚ il voꝰ ꝑdent Sont foꝛment iraſcu
Oꝛ penſez du bien faire Car du /dous roy ih՚u
Eſtes d'oꝛe en auant Quites ⁊ abſolus
Le chl՚r l'entent S'a gñt ioie menee
Et dit qu'aueq՚s lui Fera ſa demoꝛee
Adont deuint h՚mites S'a la haire en doſſee
Ꝑ les oeures qͥl fiſt. A biē ſ'ame aqͥtee
A ſes enfans leſſa Treſtout sō heritage
Sa fame pour ſ'amour Fu de ſi bō coꝛage
Q՚le les vint ſeruir De dēs le hault boſcage
Sainte vie menerent De dens cel hermitage
OR pꝛions a ce lui Qⁱ ſa moꝛt ꝑdōna
Qñt /iudas le feri Et /lōgis le naura
Et /la virge marie /Qⁱ .ix. mois le poꝛta
Que nous aions la ioie Qui iamais ne faudꝛa.
