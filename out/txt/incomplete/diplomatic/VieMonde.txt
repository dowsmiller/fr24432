L'Autrieꝛ ꝑ .I. matin Al'entree de moy
Entre en .I. jardin P˞ joueꝛ ialai
.I. petit m'acoſtai De ſoz vne aube eſpine
Eſcript en ꝑchemin .I. liure itrouai
IE lui duc en lafin Ml՚t durem̄t l'amai
Le nō de ce liuret Ne la fui Ie ne ſai
Oꝛ me ſui poꝛpenſe Ꝯment l'apeleꝛai
C'eſt la vie du monde Einſi le bautiſai
SAinte yglieſe ſe plaīt Ce n'eſt mie m՚ueille
Chaſcū de gueꝛroieꝛ Contre lui ſ'aꝑeille
Elle eſt en gñt
Peꝛeil. ſe diex Ne la ꝯſeille
Pvis que Ioſtice cloche ⁊ dꝛoit pant es encline
⁊ loyauté chancelle ⁊ veꝛité definne
⁊ charité refroide ⁊ foi faut ⁊ afine
Ie di que n'a v monde Fondement ne racine
Fauſe marchandiſe eſt Couu՚te en vſure
⁊ chaſte ſi eſt miſe Arrieꝛe poꝛ luxure
Chaſcū aime le coꝛs ⁊ de l'ame n'a cure
Oꝛ ſachiez que le monde Eſt en grant auenture
ONques mes ne fu tant De grans pꝛeſcheeurs
⁊ ſi ne peꝛt au ſiecle Trop eſt des pecheeurs
Qⁱ ſont touz auueglez Auſi ꝯme li ours
⁊ fuient en enfeꝛ Les galoz ⁊ les cours
AInz puis q՚ noſtre ſires Foꝛma /le pꝛemieꝛ home
Ne puis q՚ noſtre peꝛe /Adan menga la pome
Ne fu diex mains doutez De ſeus la foi de /rōme
De /rōme vient le mal Qⁱ les veꝛtuz asōme
/ROme qui deüſt eſtre De noſtre foi lafonde
Si maīne auarice ⁊ touz maux iabonde
Cil ſt՚ plus ꝯchie Qⁱ doiuent eſtre monde
⁊ par mauueſe eſſemble Honiſent tout lemonde
Qvi argent poꝛte a/rome Aſſez toſt ˞puende a
Ou ne la dōne mie Si ꝯ diex comenda
Ou ſet bn̄ dire a/rome Si ſonne il empetra
⁊ ſine donne rien Enda la voie enda
/FRance qui de franchiſe Eſt dite ꝑ dꝛoit non
A ꝑdu de franchiſe Le los ⁊ le renon
Il ni a mes nul franc Ne p՚laz ne baron
En cité ne en ville Ne en religion
Av tans q՚ li francois viuoient en franchiſe
Fu ꝑ eux mainte teꝛre ⁊ gaigniee ⁊ ꝯ quiſe
⁊ feſoient li rois Du tout a leur deuiſe
Car on pꝛioit pour eus De cueꝛ en ſainte ygliſe
L'Oſeꝛoie bien dire Deuant touz ceꝰ de /rōme
Q՚ dieux onnaroit plus Pour lauoiz d'un p՚udome
Ou pour vne viellote Qui de bon cueꝛ le nōme
Que pour tout loꝛ d'/eſpaigne S'il eꝛt en vne sōme
/IVdas macabeus Dit encienement
Que victoire n'eſt mie En grant mace d'argent
N'en gñt cheuaucheure N'ē gñt plenté de gent
Aincois viēt du ſeigñ Qⁱ fiſt le firmament
/Sainte ygliſe la noble Qⁱ eſt /fille de roy
/Eſpouſe /ih՚ucriſt /Eſcole de la loy
Cil qui l'onc aſſeruie Ont fait ml՚t gñt deſroy
Ce a fait conuoitiſe Et de faute de foy
Conuoitiſe vault vault pis Q՚ .i. ſerpēs volans
Tout le mō de a hōni Dōt ie ſui ml՚t dolās
Se /charl՚ fuſt en /frāce Ne ſe y fuſt /rollans
N'eüſt pooir en frace Ne /hyaumōt /agoulant
Ains puis q՚ li diſiemes En pꝛis en ſaīte ygliſe
Ne fiſt /li rois de /frāce Riēs qⁱ l'eüſt ē pꝛiſe
/Damiete ne /tunes Ne /pulle n'ē fu pꝛiſe
Ne n'ē pꝛīt /enagon /Li rois de /ſaint deniſe
OR ſe gart biē chaſcuns Tant comē le penra
Hōnour ioie et ⁊ victour Aus frācois n'ē venra
Et ſi puet biē apꝛēdꝛe Cil qui le maītendꝛa
Ꝑ les choſes paſſees Ce qⁱl en auenra
Qñt /artin lapoſtoile C'ō apele /ſymon.
Dōna au fil le roy Le regne d/aragon
S'il li eüſt dōne .xxx. Iours de pardon
Il li eüſt miex valut Q՚ faire ſi fait don.
Onq՚s ne vi diſieme Qⁱ fuſt biē emploie
Ne puis q՚ /l'apoſtole En a ce aploiez
Q՚ li diſiemes fuſt Dōnez ne otroiez
Ne pot venir le t՚me Q՚ il fuſt ꝑ paiez
Deſſoꝰ la loy de /rōme N'a nule legion.
Qⁱ a /rōme obeiſſent Se ceulz de /france nō
Et de ſ'obediēce A ſi biau guerredon
Q՚ on queüſt iauoir Sa lainne et ſa toiſon
Pour quoi ne pꝛēt le pape Diſieme ē /alemaigne
En /bauiere en /ceſſoigne En /friſe ou en /bourgoigne
Il nia cardinal Tāt hault l'eſpee ceigne
Qⁱlalaſt q՚rrela Pour eſtre eſtre roy d'/eſpaigne
Des p՚las voꝰ dirai Mais qⁱl ne voꝰ ēuint
Diex leur a ꝯmande Veillier ⁊ ioꝛ ⁊ nuit
Et refraindꝛe leurs raīs Et poꝛter fueille ⁊ fruit
Et lumiere ardant Mais nel font mie tuit
Quel gent a diex leſſie Pour garder ſa maiſon
Sa vigne eſt deſerte Nilabeure mais hom
Li fil /elie la tiēnent A toꝛt et sās raiſon
Et ſi eſt ſymonie Plantee de ſaiſon.
S'il eſchiet vne rēte A /rains ou a /couloigne
S'uns pꝛeudōs li demāde Cuidiez q՚ l'en li dōne
/Symoine l'ēpoꝛte Sās noiſe ⁊ sās eſloīgne
Car diex eſt ſi ſouffrās Q՚ nulz ne le reſoīgne
Qñt diex dōra ſa vigne Veoir poꝛ vē dengier
Et il ne trouu՚ra choſe Qⁱl puiſt mengier
Des mauuais ſe voudꝛa Ml՚t malem̄t veng՚
Il ne ſerōt pas q՚ tēs S'ē pꝛés poꝛ vēdengier
Des biens de ſaīte egliſe Se cōplaīt /ih՚ucris
Q՚ l'ē met ē guians Et en vair ⁊ ē g՚s
S'ē trauiēt leur queues /Margos et /beatriz
Les mēbꝛes dieu ē ſont Poure nu ⁊ deſpꝛis
Moult volētiers q՚iſſe Vne religion
Ou ie maine ſauuale En bone entention
Mais tāt voi ē pluſeurs De bone entention
Qⁱl ne tiēnēt de l'oꝛdꝛe Foꝛs l'abit ⁊ le nō
Qui en religiō veult Saintem̄t venir
iij. choſes li conuiēt Et vouer et tenir
Chaaſte et ſimplece De cuer et obeir
Mais on y voit ſouuēt Le ꝯ traire a venir
Obediēce gronce Charité ſe varie
Chaſcun bee al'auoir Pourete eſt haie
La ꝑole eſt biē De dieu entreleſſiee
Qⁱ dit rēdez vos veus Et nele leſſiez mie
Chanoīne ſeculier Maīnēt tres bone vie
Chaſcūs a sō hoſtel Sō lieu ⁊ ſa meſine
Et ſ'en t a de tiex. Qⁱ ont gñt ſeignoꝛie
Qⁱ po font poꝛ amis Et aſſez poꝛ amie
En l'oꝛdꝛe de chanoine Que l'ē dit auguſtin
Il viuēt a plenté Sans noiſe et ſans huſtin
Ie lo qⁱl loꝛ ſouuiegne Au ſoir ⁊ au matin
Q՚ la char biē noꝛrie Poꝛte a l'ame venin
En l'oꝛdꝛe des noirs moines Sōt a ce atoꝛne
Il ſoloiēt dieu q՚rre Mais il ſont retoꝛne
Ne diex n'ē trueue nul Caril ſont retoꝛne
En l'oꝛdꝛe /.s՚. benoit C'on dit le beſtoꝛne.
L'oꝛdꝛe de ciſtiax tiēg A A bone ⁊ bien ſeant
Et ſi croi q՚ il sōt Preudōme ⁊ biē creāt
Mais trop il me deſplaiſent Q՚ il ſont marchéant
Et de charité faire (deuie) Deuiēnēt recreant
De ceꝰde /p՚mouſtre Recouuiēt dire voir
Oꝛgueil ⁊ conuoitiſe Les ſcet biē deceuoir
I sōt ꝑ dehoꝛs blanc Et ꝑ dedēs sōt noir
S'il fuſſent ꝑ tous blans Il feiſſent ſauoir
/Ia cobin coꝛdelier Sont gent de bō a faire
Il deiſſent aſſez Mais il les conuiēt taire
Car li p՚lat ne veulēt Que l'aiēt nul ꝯtraire
A ce q՚ il ont fait N'a ce qⁱl veulent faire
Les blāches ⁊ les griſes Et les noires nōnains
Sōt ſouent pelerines Aus ſaītes ⁊ aus ſains
Se diex leur ē ſcet gré Ie n'ē ſui pas certains
S'eles fuſſent biē ſages Elles alaiſſent maīs
Qñt ces nōnaīs ſe vont Ꝑ le pais eſbatre
Les unes a /paris Les autres a/mōmartre
Tel fois en ꝑt l'en .ii. C'ō en amaīne .iiij.
Car ſ'on en ꝑ doit vne Il les couuē dꝛoit batre
Moult maīnēt bone vie Beguines ⁊ beguin
Auec eulz me rediſſe Le ſoir ou le matin
Ia ne croirai gloutō Aueq՚s le bon vin.
Ne geline auec coc Ne chat auec ſain
I'ai gñt piete penſe A ces deans roy aus
Car trop biē ie cuidoie Aucū pꝛeudome entr'aulz
Mais il na ſi pꝛeudome D'eſſi a /rainceuaus
C'il deuoient doiens Qⁱl ne deueniſt maus
Cil qui doiuēt les vices Bla ſmer et leſdēgier
Qⁱ pꝛeſtre ſont mais il Sueffrent tro p de dang՚
Et ſ'en y a de tiex( q) Qⁱ ſueffrent maīt dang՚
Qⁱ l'eueſques fait dire I'ai fait du leu bergier
Auguſtin li ſaches Li frere de la pꝛe
Cōm̄t trouueront il En ce ſiecle loꝛ vie
Il ſont trop tart venu Q՚ il eſt ia cōmplie
Si eſt le paī done Ne ſi atendent mie
Conuoitiſe qui fait Les auocas mētir
Et le dꝛoit beſtoꝛner Et le dꝛoit ꝯsētir
Les tiēt en ſa pꝛiſon Nes leſſe repētir
Deuāt q՚ l'en leur fait Le feu d'enfer ſentir
Nous auos .ij. ˞pu՚bes Qⁱ fōt toꝰ les deſcoꝛs
Caril traient enſamble Et les dꝛeis ⁊ les toꝛs
Se dꝛoit fus ſoutenus Et le toꝛs feüſt toꝛt
Tel cheuauche a loꝛaī Qⁱ troteroit en coꝛps
OR pꝛions en la fin Au ſeignoꝛ qⁱ ne ment
C'ō ſault les pꝛeudes hōmes Et les pecheurs ament
Et noꝰ doiſt en ce ſiecle Viure ſi dꝛoitem̄t
Q՚ nous aiōs ſentēce Poꝛ noꝰ au iugem̄t
