MAint dit a fait De roys de Conte
/Guillot de /paris En ſon conte
Les rues de /par՚ bꝛiem̄t
A mis en rime oiez ꝯmēt
/La rue de la chuchete a/par՚
P՚miere dōt pas n'a meſpⁱs
Aſes toſt trouua /ſacalie
⁊ /la petute bouclerie
⁊ /la gñt bouclerie ap՚s
⁊ /herondale tout en p՚s
Ē /la Rue pauee alé
Ou a maīt viſage hale
/La rue a/l'abé /.s՚. denis
Siet aſes p՚s de /.s՚. denis
De /la gñt rue /.s՚. g՚main
Des/p՚z ſi fait /rue Gauuaī
⁊ puis /la rue /.s՚. andꝛi
De hoꝛs mō chemī ſ'eſtēdi
Iuſq՚s en /la rue poupee
Adōt ai ma voie adꝛecee
Q՚ /la Rue de la barre vins
⁊ en/larue a/poiteuins
Ē /la rue de la ſerpent
De ce de riens ne me repēt
Ē /larue de la platriere
La maīt vne dame loudiere
Qui maint chapel A fait de fueille
Ꝑ /la rue de haute feulle
Ving en /la Rue De champ petit
⁊ au deſus eſt .i. petit
/La rue du puon vraiem̄t
Ie deſcendi tout belem̄t
Droit a/larue descoꝛdeles
Dames ia le deſcoꝛd d'elles
Ne voudꝛoie auoir Nullement
Ie m'en alai tout Simplement
D'iluecques au /palais De termes
Ou il a celiers ⁊ cit՚nes
En celle rue amainte court
/La rue aus hoirs de Harecourt
/La rue pierre ſarrazin
Ou l'en eſſai maīt rōcin
Chaſcun an Comment Con le hape
Ꝯtreual /rue de le harpe
Ving en /la rue /.s՚. ſeuring
⁊ tāt fiſt c'au carefour vīg
/La gñt rue trouuai bꝛiem̄t
De la entrai pꝛemierem̄t
Trouuai /la rue as eſcriuaīs
De chemin՚ ne fu pas vains
Ē /la petite ruelete
/S՚. ſeurin mainte Meſchinnete
Si iouent ſouuēt ⁊ menu
⁊ font batre le trou velu
Des feſſeriaus q՚ q՚ nꝰ die
Ē /larue /Erembourc de /bꝛie
Alai ⁊ en /la rue o /fain
De cheminer ne fupas vain
Vne fem̄e vi batre lin
Ꝑ /la rue /.s՚. Mathelin
Ē /l'en cloiſtre m'ē retourne
/.S՚ beneoit le beſtourne
Ē la rue as hoirs de /ſabōnes
A .ij. poꝛtes belles ⁊ bōnes
/La rue a l'abbee de /cligny
⁊ /la rue au ſeign՚ d'/igny
Sont p՚s de /la rue o /coꝛbel
De ſus ſiet /larue o /ponel
⁊ /la rue acoꝛdiers ap՚z
Qⁱ des /iacopins ſiet bn̄ p՚z
Ē ꝯtre eſt /rue /.s՚. eſtienne
Que diex en ſa grace noꝰ Tiengne.
Q՚ de ſ'amour aions mātel
Loꝛs deſcendi en /fres Mantel
Ē /la rue de l'/oſeroie
Ne ſai ꝯment ie deſuouroie
Ce ꝯq՚s nul iour ne voue
Ne a paſq՚s ne anoue
Ē /la rue de /l'oſpital
Ving vne fem̄e ideſpital
Vne autre fem̄e folem̄t
De ſa ꝑole ml՚t vilm̄t
/La rue de la chaueterie
Trouuai n'alai pas /Chiés marie
Ē /rue /s՚ ſyphoꝛien
Ou mainguēt lilogipcien
Ē p՚s eſt /la rue dumoine
⁊ /la rue au duc de /bourgoīgne
⁊ /larue des amandiers pꝛez
Siet en vne autre rue enp՚z
Qⁱ anon /rue de /ſauoie
/Guillot de /par՚. tint ſa voie
Droit en /la rue /.s՚. ylaire
Ou vne dame de bō naire
Maint ꝯ apele giete das
Ē ꝯtre eſt /la rue /iudas
Ꝑ /la rue du petit four
Ꝯ apele le petit four
/.S՚ ylaire ⁊ pꝰ /clos burniau
Ou l'en a roſti maīt bꝛuliau
⁊ puis /la rue du noier
Ou pluſeurs dames p˞ louier
Font ſouuent batre leur Cartiers
Ē p՚z eſt /la rue aplaſtriers
⁊ ꝑmi /la rue as englais
Ving a grant feſte at a Grant Glais
/Larue alauendieres toſt
Trouuai p՚z d'iluec aſſez toſt
/Larue qui eſt belle et gñt
/Saīte Geneuieue la gñt
⁊ /la petite ruelete.
De quoi l'un des bous chiet Sus /l'etre.
⁊ l'autre bout ſiſe rapoꝛte
Droit a /la rue de la poꝛte
De /.s՚. Marcel. ꝑ /.s՚. copin
Ē ꝯtre eſt /la rue clopin
⁊ pꝰ /la rue trau՚ſaīne
Qⁱ ſiet en haut bn̄ loins de /Sainne
Ē p՚z eſt /la rue des murs
De chemin՚ ne fu pas mus
Iuſq̃ /la .rue /.s՚. vitoꝛ
Ne trouuai ne poꝛc ne butoꝛ
Mes fem̄e qui autre ꝯ ſeille
Pꝰ truis /la tue de /v՚ſeille
⁊ pꝰ /la rue du bō puis
La maīt la fem̄e a .i. chapīs
Qⁱ de maīt ho afait ſes glais
/La rue /alixand՚. l'englais
⁊ /la rue pauee Goire
La buige de bō vin de beire
Ē /la rue /.s՚. Nicolas
Du /char dōnai ne fu pas las
Ē /la rue de /bieure vins
Iluecq՚s .j. petit m'aſſis
D'iluec en /la rue ꝑdue
Ma voie ne fu pas ꝑ due
Ie m'en reuing dꝛoit en /La place.
Maubert ⁊ bien trouuai la Trace.
D'iluec ē /la rue a/trois poꝛte
Dont l'une le chemin rapoꝛte
Droit a/la rue de /Gallande
Ou il n'a ne foꝛeſt ne lande
⁊ l'autre en la rue d'/aras
Ou ſe nourriſſent maint Grant ras
Enp՚s eſt /rue de l'eſcole
La demeure /dame nicole
Ē celle rue ce me ſamble
Vent on et fain ⁊ fuerre Enſamble
Ꝑ /la rue /.s՚. julien.
Qⁱ noꝰ gart de mauuais liē
M'ē reuing ē /la bucherie
⁊ pꝰ en /la poiſſonnerie
C'eſt verité que voꝰ deſpōt
Les rues d'outre /petit pont
Auōs nōmees toutes ꝑ nō
/Guillot qͥ de /par՚. ot non.
.iiijxx. par conte en ya
Certes plꝰ ne maīs n'en ya
En la cité iſnelem̄t
M'en ving apꝛés Priueement.
/LA rue du ſablon ꝑ m'ame
Pꝰ /rue neuue /n՚re dame
Ē p՚z eſt /la rue a/coulons
D'iluec ne fu pas mon Cuer lons
/La ruele trouuai bꝛiem̄t
De /.s. xpō fle ⁊ enſement
/La rue du paruis bn̄ p՚z
⁊ /larue du cloiſtre ap՚s
⁊ /la .gñt rue .s՚. xpō fle
Ie vi ꝑ le trelis .d'ū coffre
Ē /larue/.s՚. pere a /beus
Oiſiaus qui avoiet piez beꝰ
Qui furent pꝛis ſus la Marinne
De /la rue /ſainte marine
Ē /la rue cocatris vins
Ou l'en boit ſouuent De bons vins
Dont mains homs Souuent ſe varie
/La rue de la ꝯ frarie
/Noſtre dame ⁊ en /charoui
Bonne tau՚ne achiez ouri
/Larue de la pōme aſſez toſt
Trouuai ⁊ puis ap՚z tātoſt
Ce fu /la rue as oubloiers
La maint Guilleb՚t a bꝛaies
/Marcepalu /la iuerie
⁊ puis /la petite oꝛberie
Qⁱ en /la iuerie ſiet
⁊ me ſamble que l'autre chief
Deſcent dꝛoit en /la rue a /Feues.
Ꝑ de ca /la maiſon o /feure
/La kalendꝛe ⁊ /la ganterie
Trouuai ⁊ /la gñt oꝛberie
Ap՚z /la gñt bariſzerie
⁊ puis apꝛés /la dꝛaperie
Trouuai ⁊ /la chauterie
⁊ /la ruele .Sainte crois
Ou l'en chengle ſouuenc Des cois
/Larue /gerueſe /loꝛens
Ou maītes dames ygnoꝛēs
I maingnent qui de leur Quiterne
Ē p՚s /rue de la lant՚ne
Ē la rue du marmouſet
Trouai .i. hom̄e qͥ mufet
Vne muſe coꝛne bellourde
Ꝑ /la rue de la coulombe
Alai dꝛoit o /poꝛt /.s՚. landꝛi
La de meure /Guiart andꝛi
Fem̄es qⁱ vont tout le cheues
Maīgnēt en /rue du cheues
/.S՚. landꝛi eſt de l'autre ꝑt
/La rue de l'ymage deꝑt
/La ruele. ꝑ /.s՚. vincent
En bout de la rue deſcent
De /glateīgni ou bōne gent
Maingnent ⁊ dames o coꝛs Gent.
Qui aus hommes ſi cō moi Semblent
Volentiers charnelment Aſſamblent
/La Rue /.s՚. denis de /la chartre
Ou pluſeurs dames en gñt Chartre.
Ont maint vis en leur Contenu
Ꝯment qͥl ſoient ꝯtenu
En ving en /la peleterie
Mainte oēne y vi eſterie
En (l fi) la faute du pōt m'aſis
Certes il n'a que .xxxvj.
rues ꝯtables en cité
Foi q՚ doi benedicite
PAr de ca /grant pont Erranment
M'En ving ſachiez bien Vraiement
N'auoie alenas ne poinſon
Premiere /la rue o poiſſon
/La rue de la ſaunerie
Trouuai ⁊ /la meſgneiſcerie
/L'eſcole ⁊ rue (⁊ .rue )/.s՚. g՚maī
A /couroiers bn̄ vint amaī
Tantoſt /larue ala vendieres
Ou il a maītes lauēdieres
/La rue a/moīgnes de/ienvau
Poꝛte a amont ⁊ poꝛte avau
Ē p՚z /rue jeh՚ l'ointier
La ne fu ie pas trop lointier
De /la rue bertin poꝛee
Sanz faire nule eſchau Fourree.
Ving en /la ru /jehā l'e veillier
La de meure /perriaus Goullier
/La rue Guillē poꝛee pꝛés
Siet ⁊ /male ꝑole emp՚s
Ou de meure /jehā aſſelin
Ꝑmi /le perrin gaſſelin
⁊ ꝑmi /la heren gerie
M'en ving en /la tableterie
En /la rue a petis ſoulers
De /baſenne tout fu ſoullies
Deſrer ce ne mie foꝛtune
Ꝑ /la rue /.s՚te apoꝛtune
Alai en /la charonnerie
⁊ pꝰ en /la feronnerie
Tantoſt trouuai /la mā cherie
⁊ pꝰ /la coꝛ douanerie
Prez demeure /hēri bōrgaie
/La rue baudōin pꝛēgaie
Qⁱ de boire n'et pas lanier
Ꝑ /la rue Raoul l'auenier
Alai oſiege a des carcheeurs
D'iluec m'en alai tantoſt Ciex.
I. tauerni՚ en /la viez place
A pourciaus bn̄ trouuai Matrace.
/Guillot qui point d'eur Bon n'as.
Ꝑmi /larue a/bourdōnas
Ving En /la rue thibaut a dez
.I. hons trouuai en ribaudez
Ē /la rue de bethiſi
Ētre ne fu pas ethiſi
Aſſez toſt trouuai /tire chape
N'ai garde q՚ rue m'eſchape
Q՚ ie ne ſache bn̄ nōmer
Ꝑ nō sāz nule meſnōmer
Sanz paſſer /Guichet ne /Poſtis.
Ē /la rue o quiaīs de /pōtis
Fiſt .j. chapia de violete
/La rue oſerf ⁊ /gloꝛiete
⁊ /la rue de l'arbꝛe ſel
Qⁱ deſcent ſus .i. biau ruiſſel
Trouuai ⁊ pꝰ col de bacon
Ou l'en a trafarcie maīt
⁊ pꝰ /le foſſe /.s՚. g՚main.
/Trou bernart trouuai Main amain.
Part ne ꝯpaigne n'atēdi
Mō chm̄i aval ſ'eſtendi
Ꝑ /le .s՚. esꝑit de rue
Sus la riuiere en la /Grant rue
Seigneur de /la poꝛte du Louure
Dames ya gentes ⁊ bōnes
De leur denrees trop Sont riche
Droitem̄t ꝑmi /oſteriche
Vīg en /la rue /.s՚. honoure
La trouuai ge /meſtre hure
Les lui ſeāt dames polies
Ꝑmi /la rue des poulie
Vīg en /la rue daueron
Il y demeure .i. gētis hon
Ꝑ /la rue jehan tiſon
N'auoie talent de pꝛoier
Mes ꝑ /la crois de tirouer
Ving en /la rue de neele
N'auoie tabour ne viele
En /la rue Raoul menuicet
Trouuai .i. homme qui Mucet.
Vne fem̄e en t՚re ⁊ enſiet
/La rue des eſtruues en Pres ſiet
Ē p՚s eſt /la rue du four
Loꝛs ētrai ē .i. carefour
Trouuai /la rue des eſcus
.I. homs a granz ongles Locus.
Demanda Guillot que Festu
Droitement de /chaſtiau Feſtu
M'en ving a/larue a/pꝛou Voires
Ov il amaintes pennes Vaires
Mon cuer ſi a bn̄ ferme Veue.
Ꝑ /la rue de la croiz neuve
Vīg en /la rue raoulroiſſole
N'auoie ne plais ne ſole
/La rue de mō matre trōue
Il eſt bn̄ ſeu ⁊ pꝛoue
Ma voie fu deliure ⁊ p՚ſte
Tout dꝛoit ꝑ /la ruele E pꝛeſtre
Ving a /la poīte /.s՚. huitaſſe
Droit ⁊ avant ſui ma t˜ce
Iuſq՚s en /la tonelerie.
Ne ſui pas cil qⁱ trueue lie
Mais par deuant /la halle Aublé
Ou l'en a mainte foiz lobe
M'ē ving en /la poisōnerie
Des halles et en la /Foꝛmagerie
Tantoſt trouuai /la gāterie
A l'enꝯtre eſt /la lingerie
/La rue o feure ſiet bn̄ pꝛés
⁊ /la coſſonnerie ap՚s
⁊ poꝛ moi miex garder Des /halles
Ꝑ de ſouz /les avans des /Halles.
Vīg en /la rue ap՚eſcheeurs
La bui auec freres meneurs
Dont ie n'ai pas chiere marie
Pꝰ alait en /la chauuerie
Aſez p՚s trouuai /maudeſto˞
⁊ /le carrefour de la tour
Ou l'en giete maīte sētence
Ē la maiſon a/dan ſeq՚nce
/Le puis le carre four deꝑt
/Iehan pinche clou d'autre ꝑt
Demoura tout dꝛoit al'ē ꝯtre
Oꝛdirai ſanz faire lōc ꝯte
/La petite truanderie
Es /rues des halles ſ'alie
/La rue au cīgē ce me sāble
Ē ꝯtre /maudeſtour aſſāble
Droit a/la gñt truāderie
⁊ /Merderiau n'obli ie mie
Ne /la petite ruelete
/Iehan bīgue par /.s՚. cler Surete
Mon chemin ne fu pas trop Rogue
Ē /la rue /nicolas arode.
Alai ⁊ pꝰ en /mau ꝯſeil.
Vne dame vi ſus .i. ſeil
Qui ml՚t ſe poꝛtoit noblem̄t
Ie la ſaluai ſimplem̄t
⁊ elle moi ꝑ /.s՚. loys
Ꝑ /la .s՚. rue .s՚. denis
Vīg ē /la rue as oues dꝛoit
Pris mō chemī ⁊ mō adꝛoit
Droit ē /larue /.s՚. martin
Ou i'oï chanter en latin
De /nr՚e dame .i. ſi doꝰ chans
Ꝑ /la rue des petis chans
Alai dꝛoitem̄t ē /biau bourc
Ne chaſſoie chieure ne bouc
Pꝰ truis /la rue aiongleeurs
Ꝯ ne me tiēgne aiengleeurs
De /la rue /gieffroi l'angeuin
Ē /la rue des eſtuues vin
⁊ en /la rue lingeriere
La ou l'ena maīte plaſtriere
D'archal miſe en oeuur Pour voir
Pluſeurs gens pour leur Vie auoir.
⁊ pꝰ /la rue ſendebours
La tre filliere a l'un des bous
⁊ /qui qu'en poit que i'ai Ml՚t chier
/La rue auberi le bouchier
⁊ pꝰ /la ꝯ reerie auſſi
/La rue amauri de rouſſi
Ē ꝯtre /trouſſe vache chiet
Que diex gart qu'il ne noꝰ Meſchiet.
⁊ /la rue du vin le roy
Dieu grace ou n'a pōit de deſroy
Ē /la viez mōnoie par ſens
M'en ving auſſi ꝯ ꝑ aſens
Audeſus d'iluec .i. petit
Trouai le gñt ⁊ le petit
/Marivaus ſiꝯme il me ſamble
Livns al'autre bn̄ ſ'a sāble
Audeſous ſiet /la hiaumerie
⁊ aſes p՚s /la loꝛmerie
⁊ ꝑmi /la baſennerie
Ving en /la rue iehā le ꝯte
/La ſavonnerie en mō ꝯte
Aimiſe par /la pierre olet
Ving ē /la rue iehā paī molet
Pꝰ truis /la rue des arſis
Sꝰ .i. ſiege .i. petit m'aſſis
P˞ ce q՚ le repos fu bon
Pꝰ truis /les .ij. rues /.S՚. bon
Loꝛs ving en /la buffeterie
Tantoſt trouuai /la lāperie
⁊ pꝰ /la rue de la poꝛte
/.S՚. Meſri mō chemin ſ'apoꝛte
Droit en /larue a/bouvetins
Ꝑ /larue achauetiers tins
Mavoie en /rue de l'eſtable
Di /cloiſtre qui eſt honeſtable
De /.s՚. meſri en /baille hoe
Ou ie trouuai plenté de boe
⁊ vne rue de renon
/Rue neuue /.s՚. Meſri anon
Tātoſt trouuai /la court rob՚t
De /par՚. Mes ꝑ /.s՚ lambert
/Rue pierre o lart ſiet pꝛés
⁊ pꝰ /la bouclerie apꝛés
Ne /la rue n'oublige pas
/Symon le fñc mō petit pas
Alai v՚s /la poꝛte du tēple.
Penſis ma maī de lez ma tēple
Ē /la rue des blās mātiaus
Ētrai ou ie vi maīte piaus
Metre en cōroi ⁊ blāche ⁊ noire
Pꝰ truis /la rue perrenele
De /.s՚. pol /la ru du plaſtre
Ou maintes dames leur Emplaſtre
A maint compaignon ont Fait batre
Ce me ſamble p˞ eulz eſbatre
Ē p՚s eſt /la rue du puis
/La rue aſinges ap՚s pꝛis
Ꝯtreual /la bꝛetōnerie
M'en vīg plaī de mirencolie
Trouuai /la rue des iardins
Ou/les iuys maītrens iadis
O /carrefour du tēple vins
Ouie bui plain henap de vin
Pour ce q՚ ml՚t gñt ſoif auoie
Adont me remis ala voie
/La rue de l'abbeie du bec
Helouin trouuai ꝑ abec
M'en alai en /la verrerie
Tout ꝯtreual /la poterie
Ving o /carefour quilloꝛi
Li vn dit ho l'autre hari
Ne ꝑ di pas mō eſſien
/La ruelet gencien
Alai ou maint .i. biau varlet
⁊ pꝰ /larue /andꝛi mallet
Trouuai /la rue du martrai
Ē vne ruele tournai
Qⁱ de /.s՚. iehan voie apoꝛte
Ē ꝯtre la rue a .ij. poꝛtes
De /la viez tieſſeranderie
Alai dꝛoit en/l'eſculerie
⁊ en /la rue de /chartron
Ou maīte dame ē chartre ont
Tenu maīt vit. ꝑ /.s՚. noꝛier
Ē /la rue du franc mōrier
Alai ⁊ /vuiez cimetiere
/.S՚. iehan meiſme en cetiere
Trouuai toſt /la rue du /bours
Tibout. ⁊ dꝛoit a l'ū desbous
/La rue anq՚til le faucheur
La maīt .i. ꝯ pains tencheeur
Ē /la rue du tēple alai
Iſnelem̄t ſanz nul de lai
Ē /la ru au roy de /ſezille
Ētrai tātoſt trouuai ſedile
Ē /la rue Renaut le feure
Maīt ou el vēt ⁊ pois ⁊ feues
Ē /la rue de pute ymuce
M'en entrai en la maisō luce
Qⁱ maint en /rue de tyron
Des dames t mes voꝰ diron
/La rue de l'eſcouffle eſt pꝛés
⁊ /la rue des roſiers pꝛés
⁊ /la gñt rue de la poꝛte
Baudeer ſi ꝯ ſe ꝯpoꝛte.
M'en alai en /rue percie
Vne fem̄e vi deſtrecie
P˞ ſoi pignier qͥ me dōna
De bon vin ma voie adōna
Ē /la rue des poulies /.s՚. pou
⁊ audeſus d'iluec .i. pou
Trouuai /la rue a faucōniers
Ou l'ē trueue bn̄ poꝛ deniers
Fem̄es poꝛ sō coꝛs ſoulacier
Ꝑmi /la rue du figuier
⁊ ꝑ mi /la rue anōnains
D'/iere vi cheuauch՚ .ij. naīs
Qⁱ ml՚t eſtoient eſioi
Pꝰ truis /la rue de ioy
⁊ /la rue foꝛgier l'anier
Ie ving en /la moꝛtelerie
Ou a maīte taīturerie
/La rue /Ēmeline boiliaue
/La rue garnier de sꝰ l'yaue
Trouuai a ce mō cure ſ'atyre
Pꝰ /la rue du cimetire
/.S՚. g՚uais ⁊ pꝰ /l'ourmetiau
Sanz paſſer foſſe ne ruiſſiau
Ne ſanz paſſer planche ne pōt
/La rue amoīnes de lonc pont
Trouuai ⁊ /rue /.s՚. iehan
De greue ou demeure iouan
.I. homs qⁱ n'a pas veue ſaīne
Pres de /la ruele de ſaine
Ē /la rue ſus la riuiere
Trouuai vne fauſſe Eſtriuiere.
Sim'en reuing tout dꝛoit En /greue.
/Le chemin de riēs ne me greue.
Tantoſt trouuai /latanerie
⁊ pꝰ apꝛés /la vanerie
/La rue de la coifferie
⁊ pꝰ apꝛés /la tacherie
⁊ /la rue aus ꝯmādereſſes
Ou il a maītes tenchereſſes
Qⁱ ont maīt hōme pͥs o bꝛai
Ꝑ /le carefour de mibꝛai
Ē /la rue /.s՚. iaque ⁊ ou /poꝛce
M'en vīg n'auoie ſac ne poce
Pꝰ alai en /la boucherie
/La rue de l'eſcoꝛcherie
Tournai ꝑmi /la triperie
M'en ving en /la poulaillerie
Car c'eſt la derreniere rue
⁊ ſi ſiet dꝛoit ſus /la gñt rue
/Guillot ſi fait atoꝰ ſauoit
Que par de ca /grant pont Pour voir.
N'a q՚ .ijc. rues mains ſis
⁊ en la cité .xxxvj.
Outre /petit pont .iiijxx.
Ce ſont .x. mains de .xvjxx.
De denz les murs non Pas de hoꝛs.
Les autres rues ai mis hoꝛs
De ſarime pꝰ qͥl n'ōt chief
Ci vont faire de ſon dit chief
/Guillot qͥ a fait maīt biaꝰ dis
Dit qͥl n'a que .iijc. ⁊ .x.
Rues a/paris vraiement
Le doꝰ ſeign˞ du firmam̄t
⁊ /ſa tres douce chiere m՚e
Noꝰ deffende de moꝛt am՚e
