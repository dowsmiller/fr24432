/LI dous roys ih՚ucris Qui ꝑ annūcion
Priſt en /la ſaīte virge Sainte incarnation.
Doīt ce ꝰ qͥ m'ētēdꝛont Saīte ſaluation.
En la crois ſouffri moꝛt Poꝛ no redēption.
A toꝰ en general veil dire ⁊ racōter
.I. ml՚t tres bel exāple Voꝰ vouldꝛai recoꝛder
D'ū bouriois qͥ sō cuer Miſt tout ē dieu amer
I. ml՚ biau fil auoit En poīt de marier
Li bourgois maria ſon enfant en ſa vie.
De ſon auoir qͥl ot Li dōna gñt ꝑtie
La moꝛt pꝛiſt li boꝛiois Qⁱ ne l'esꝑgna mie
.I. ſien fil a ppella Ou durem̄t ſe fie
Biaus filz diſt li boꝛgois il me conuient moꝛir
Vas ſi fai mō curé ꝑ deuant moy venir
Peres diſt li vallés ie ferai vo plaiſir
Mais i'ai gñt duel au cuer Qñt ie voꝰ voi moꝛir
Le vallet ala querre Le p՚ſtre iſnelem̄t
Le boꝛiois deuāt li A fait ſon teſtam̄t
Loꝛs appella ſon filz Ml՚t debōnairement
Si le laiſe ⁊ a cole Et eſtraīt doucem̄t
Mon enfant tu vois bien Q՚ tu n'as ſuer ne frere
Poꝛ dieu fai des aumoſnes Poꝛ l'ame de ta mere
Et ſi pꝛie poꝛ moy Biaꝰ filz qⁱ ſui tō pere
Car la moꝛt m'a ſaiſi Qⁱ eſt peſme ⁊ amere
Biaus filz toy ⁊ ta fame Veil dire ⁊ enchargier
Tant cōme voꝰ viurez Q՚ volliez herbergier
.ij. poures chaſcū iour Et dōner amēgier
Ꝑ ce poīt voꝰ poꝛrez( i) Enu՚s dieu alegier
Pere dit le vallet En couuent le voꝰ ay
A toꝰ les ioꝛs du mōde Tant cōme ie viurai
Poꝛ vr՚e amoꝛ .ii. Poures herbergerai
A boire ⁊ a mēgier Largem̄t loꝛ donrai
Que diex face am'ame Et a voꝰ vrai ꝯfoꝛt.
Loꝛs treſpaſſa li peres S'ala de vie a moꝛt
Car il noꝰ conuient tous Arriu՚ a tel poꝛt.
Adont ploꝛa sō filz Et ſes .ij. poīs de toꝛt
OR fule boꝛiois moꝛt Et a ſa fin alez
A moult tres gñt honoꝛ Fu ſon coꝛps enterrez
Sō fil tint sō auoir Si fiſt des biens aſſez
Diex fu de tout sō cuer Seruis ⁊ honoꝛez
Entre lui et ſa fame Menerēt ſainte vie
La dame fu d'ēfant De nouuel a couchie
Dieu en ont mercié Et /la virge marie
En ſa geſine fu Ml՚trichem̄t ſeruie
Hvit ioꝛs deuāt noel Si cō trouuōs liſant
Fula dame acouchie D'ū ml՚t tres bel enfant
Oꝛ oꝛrez ia cōm̄t L'ēnemi ſouduiant
Volt toꝛmēter la m՚e Et le petit enfant
Mais diex yeſtendi largem̄t ſes v՚tus
La veille du noel Qnt le ſoir fu venus
Fu li bourgois en cuer Durem̄t iraſcus
Ainſi cō voꝰ oꝛrez Se ie ſui en tē dus
En guiſe d'un poure home S'en vint li ſatenas
Ml՚t fiſt le mehēgnié Et ꝯtrefiſt le las
Le boꝛiois l'ē cōtra Si le pꝛiſt ꝑles bꝛas
Belem̄t en l'oſtel L'ē a mené le pas
Mais /li rois ih՚ucris Qⁱ toꝰ les biēs deꝑt
En sēblāce d'ū poure Vint en l'oſtel tout tart
Et iouſte l'ēnemi Qⁱ fu de l'autre ꝑt
Si toſt cō le choiſi Si ſe n'eſt d'autre ꝑt
Preudōs diſt li bourgois volez voꝰ herbergier
Oil diſt /li ſains hons Car i'ē ai gñt meſtier
Entrez ens diſt li hoſtes Biē voꝰ ferai couch՚
Et ſi aurez aſſez A boiure ⁊ a meng՚
OR fu diex ⁊ dëables Enſamble ē la maiſon
Li boꝛiois ne ſot mie Q՚le eſtoit loꝛ facon
Sa chāberiere a pelle Si li diſt ſa raiſon
Serf moi ces .ii. pꝛeudōmes Sans noiſe ⁊ ſans tencon
Il eſt ēnuit la nuit Q՚ li vrais diex fu nez
Poꝛ ce veil biē qͥl ſoient Seruis ⁊ honoꝛez
Ie m'ē vois aus matines .ij. cops ſont ia sōnez.
Cele diſt volētiers Puis q՚ voꝰlevolez
Hoſtes diſt /ih՚ucriſt Aueq՚s voꝰ irai.
Li boꝛgois reſpōdi Ml՚t ioians en ſerai
Et qñt noꝰ en venrōs Ml՚t aiſe voꝰ ferai
Loꝛs ſ'ē vōt au mouſtier N'i font plꝰ de delay.
OR ſ'enua li bourgois Auec /le creatour
Mais il ne cuidoit pas Qⁱ fuſt /le ſauueour
Ensāble ſ'ē alerent N'i font poīt de ſeiour
L'ēnemi demoura Poꝛ faire gñt doloꝛ
L'enemi demoꝛa Qui fu au feu aſſis
Et faiſoit le malade Et le mal talentis
La meſchine l'a pele Et li a dit amis
Ce q՚ voudꝛés mēg՚ Tātoſt voꝰ ert tramis
De mēg՚ dit li dëables Ne me pꝛēt nul talent
Mais i'ai ſi tres gñt ſoif Q՚ la bouche me fent
Vas toſt ala fōtaine Q՚ ie ſai vraiem̄t
Qñt ie aurai beu I'aurai treſpaſſem̄t
Ia fōtaine de quoy Li de ables demādoit
Eſtoit hoꝛs de la ville Et gñt p՚ſſe y auoit
La dame de laiens Qⁱ de l'ēfant giſoit
Diſt a ſachāberiere Errāment q՚le yroit
La pucele l'ētent Si pꝛiſt .i. pot errant
A la fōtaine ala Moult durem̄t courant
La dame ſi ſ'en doꝛt Ꝑ delez ſon enfant
L'ēnemi ſe dꝛeca Si vint au bers courant
Le petit enfant pꝛent Sile deſuolepa
Tout nu entre ſes bꝛas Au feu l'ē apoꝛta
Ou gñt bꝛaſier l'enfant Tantost ou feu geta
Pꝰ ſ'eſt eſuanoys Laiens plus n'arreſta
De dens le gñt bꝛaſier En la douce rouſee
Sa tēdꝛe char fu toſt Gregie ⁊ embꝛaſee
La meſchine ſ'en vint S'eſt en l'oſtel entree
Qñt ne treuue leur oſte Si eſt toute effraee
Le bꝛaſier vit ml՚t gñt Qⁱ fu amōcelez
Et le pié de l'ēfant Qⁱ eſtoit embꝛaſez
Paoꝛ ot en ſon cuer Mais nul mot n'a criez
Ses poīs bat ⁊ de toꝛt Ses cheueus a tyrez
Hoꝛs de l'oſtel iſſi Si ſ'ē cuert au mouſtier
Ou ſes ſires eſtoit Pour dame dieu pͥer
La pucele li ꝯte De l'enfant l'encōbꝛier
Q՚ ſes oſtes auoit Geté ens ou bꝛaſier
Qñt li ſires l'entent Au cuer en ot gñt rage
Du gñt duel q՚il ot Li eſt taīt le viſage
De dieu a regardé Le gloꝛieus ymage
Doucem̄t le reclaīme De treſtout sō coꝛage
Ha fait il /ih՚ucriſt Qⁱ en crois moꝛt ſouffriſtes
Et a ceſte iournee De/la virge naſqⁱſtes
/Sire cōfoꝛtez moi Ꝑ vos ſaītes m՚ites
Gardez moi mō en fant Poꝛ qⁱ mō cuer eſt triſtes
Puis va deuāt l'ymage De /la virge marie
Poꝛ ſa fame deſpꝛie Qⁱ giſoit en geſine
Adont ali boꝛgois Huchiee ſa meſchine
OR toſt diſt il vas t'en A l'oſtel maītenant
Et ſi n'ē fais ta dame Ne chiere ne ſamblant
Tu pꝛēdꝛas .i. blāc dꝛāp Si y metras l'enfant
Si le met en l'eſcrin Deſſi al'a iournant
La pucele ſ'ē toꝛne Q՚ plꝰ n'i demoꝛa
En l'oſtel eſt venue L'en fant tā toſt pꝛis a.
En .i. dꝛap l'ēuolepe En l'eſcrin le bouta
Sō meſtre vint ap՚s Foꝛm̄t ſe demēta
Li bourgois en l'oſtel S'en eſt errāt venus
/Ih՚ucriſt auec lui Ꝑ coi fu ſecourus
Les gñs biēs qⁱl a fais Li ſeront biē rē dus
Oꝛ entēdez ꝯm̄t Diex ya fait vertus
Li boꝛgois fiſt errant Tātoſt la table mettre
Car poꝛ l'a moꝛ de dieu Voult le poure repeſtre
Pain ⁊ vin ⁊ viande Cōme a tel ioꝛ doit eſtre
A mis en charité Et poꝛ/le roy celeſtre
/Le roy de tout le mōde Fiſt aſſeoir p՚mier
Le boꝛiois le ſemont Et pꝛent a effoꝛcier
Iehucriſt le regarde Priſt loy a areſner
Hoſtes diſt /nr՚e ſires Sauez q՚ voꝰ ferez
Apoꝛtez moi le mes Qⁱ eſt enuolepez
Ou dꝛap de cel eſcrin Qⁱ oꝛe y fu poꝛtez
Car i'ē voudꝛai mēg՚ Tele eſt ma volētez
Qñt li boꝛgois l'oÿ Si ot m՚ueille gñt
De ce q՚ cil li va Tel choſe demandant
Amis il n'i a riēs Diex li reſpont errant
Sire ie voꝰ requier Ꝯ le m'a poꝛte auant
Qvant li bourgois l'a tient Si cōmēce a pēſer
Ꝑ la chāberiere a Fait l'enfant apoꝛter
Deuant /nr՚e ſeigneur Le ua deſuoleper
Adont ali bourgois Cōmēcié a ploꝛer
Li bourgois i. coutel A ſus la table pꝛis
A ſon hoſte le baille Si li a dit /amis
Trēchiez ent ſ'il voꝰ pleſt Car il eſt biē roſtis
Adont pͥſt le coutel /Lli bōs roys ih՚ucris
Du lonc ⁊ du trauers Sus l'ēfant en fiſt crois
Et ſi l'a alené En la bouche .iii. fois
Loꝛs ot li enfes vie Et crie a haute vois
Loꝛs ſe ꝑt de leens /Li rois de tous les roys
Si toſt cō li bourgois Vit ſon enfant en vie
Loꝛs ſot il biē q՚ diex /Li filz /ſainte marie
Auoit laiens eſté Et en ſa cōpaignie
Ses maīs tint v՚s le ciel Ih՚criſt m՚ci crie
Adont acole et baiſe Doucem̄t ſon enfant
A ſa m՚e le poꝛte Et tout li va cōtant
Qñt la dame le ſot Si ot m՚ueille gñt
Loꝛs firēt plꝰ de bien Q՚ n'oꝛent fait auant
Li enfes a .vii. ans Fu a l'eſcole mis
Des lettres ſot aſſez En dieu a sō cuer mis
Sō pere li conta Cōme /diex ih՚ucris
L'ot reſcous et tenſé Des maīs a l'anemis
Ov boꝛc de /valēciēnes Auindꝛēt ces vertus
Ainſint ſont bones gens Du vrai dieu ſecoꝛus.
Si li pꝛiōs de cuer Et li rendōs ca ius
Ꝑ coi nos ames ſoient En ſes ſains ciex laſſus
