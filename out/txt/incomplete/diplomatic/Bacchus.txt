GIeffroy qui voit q՚ la matire
De ceſtui mōde mal ſ'atire
Faīdꝛe veult matire nouele
Selonc ce q՚ diex le reuele
D'un ſaint q՚ l'ē doit aourer
Deuotem̄t ⁊ honoꝛer
Car il eſt ꝑ tout renōmez
Et cilz eſt /.s՚. baccus nōmez
L'en fait feſte de pluiſeurs ſaīs
Mais /.s՚. baccys ſoit clers ⁊ ſaīs
Fait ⁊ fait a de v՚tꝰ maītes
Et plus q՚ ne fiſt .s՚. ne ſaītes
Et qui ſes poīnes ꝯteroit
Plꝰ gñt martyr le trouueroit
Q՚nul ſaint dōt l'ē volt pꝰ lire
Et poꝛ ce ail qñt au voir dire
Plus gñt loier en ꝑadis
Q՚ ſaīt nul qⁱ la fuſt iadis
Ne qͥ puiſt iamais auſſīc eſtre
Et pour miex la choſe ꝯneſtre
Dire voꝰ veil ſa ſaīte vie
Si q՚ chaſcūs y eſtudie
Ciſt /ſains baccus ſelōc l'yſtoire
D'oultremer uint
C'eſt choſe voire.
D'ū pays qͥ ml՚t eſt loe
Nez d'une fille qu'ot /Noue
Qⁱ vīgne fu loꝛs apellee
Dont le nō ⁊ larenōmee
Eſt alee ꝑ toꝰ pays.
Si n'ē eſt pas ſon filz hays.
C'eſt /.s՚. baccus q՚ ie voꝰ nōme
Mais l'ē doit am՚ chaſcū home
A .s՚. baccus va l'ē req՚rre
Oultremer et ꝑ toute t՚re
Sa ſaītee ſi deſclairie
Car il fait miracles ⁊ ſignes
Tel c'onq՚s ſaint ne fiſt ſi dignes
Les muez fait jangoillier
Et les non veans ro oillier
Les coꝛrouciez fait eſioir
Et les contrais coꝛre ⁊ foir
Les deſconfoꝛtez il ꝯfoꝛte
A ceꝰ q՚ ꝯme moꝛt l'ēpoꝛte
Fait il l'esꝑit reuenir
Couleur et bō ſanc maītenir
Et les malades ſeult aidier
Et les aduocas fait plaidier
Et ſi fait les couars hardis
Et les ꝑeceꝰ ⁊ tardis
Fait il aler iſnelem̄t
Et aguiſe l'entēdem̄t
Et a ceulz qͥ li font out˜ge
Le ſens oſte et ꝑler ē dage
Ꝯ oiſel les fait puis les bat
Si qu'aterreius les abat
Et les fait ꝯ demoniacles
Ne ſont ce pas doute ꝯmiracles
Seigniez voꝰ ⁊ recōmādez
A dieu ⁊ g˜ce demādez
A /s՚ baccus ſi qͥl la face
Car il a ſi tres douce face
Qⁱl oīt les coꝛps ⁊ aſſouage
De toute doleur ⁊ malage.
Mais li dyables ēuieus
Qui tous ioꝛs eſtmalicieus
Ꝑ fauſſeté de mal eſtude
/Sains bacus deſraciner cuide
Et li metre a deſtruction
Ꝑ fole conſpiration.
Et aīſi ot en tel man՚e
Cō /ih՚ucriſt ca en arriere
Ꝑ les autres ſains creſtiēs
Voult deſtruire /valeriens
/Neron et autre ē pereeur
Et li p՚uoſt ⁊ li maieur
Et les creſtiēs martrierēt
Et diu՚ſem̄t les liurerent
A moꝛt poꝛ la creſtiēte
Q՚ diex auoit fait ⁊ plāte
Auſſīc le maluais c'eſt le ꝯte
Cuide a /.S՚. bacus faire li ōte
Et a mene nouuiaꝰ tyrans
La t՚re loꝛ fair fouir ans
Poꝛ /S՚ bacus deſraciner
Et metre a moꝛt ⁊ afiner
Et ˞ppꝛe inſtrum̄s l'ot baillie
Ꝑ cui l'ē le trēche ⁊ t˜uaille
Hé las ſi n'eſt il mie rous
Mais sāc mellez eſt de coꝛroꝰ
Li cuers li font ou coꝛps ſeuer
Puis le font en t՚re enterrer
A feſoers c'eſt dur a oir
Fouir le font ⁊ deffouir
Vne fois .ii. ou .iii. ou .iiij.
Poꝛ li du tout au toꝛ abatre
En tel guiſe l'en le toꝛmēte
Qⁱl n'a mēbꝛe q՚ ne ſ'en ſete
Du pié deſſoꝰ duſqu'a la teſte
Li demaīnent tele tēpeſte
Les mauuez tyras deſpiteꝰ
Tyrans ne furent mie tex
Nis ceulz qͥ les ſains
A moꝛt mirent
Onq՚s tel cruauté ne firent
Et les tyrās voꝰ nōmerōs
Q՚ l'ē apele vignerons
Qⁱ vont ⁊ viēnent nuit ⁊ ioꝛ
Sans trieue faire ne ſeioꝛ
Chiez ſa douce mere /bacus
Ses coꝛs coubes iuſq՚s as cus
Recourciez deuant ⁊ derriere
En faiſant rechignie chiere
L'un cope de ſa ſarpe ⁊ trēche
Ce qu'il conſuit de bꝛāche ē bꝛache
L'autre fiers ⁊ a t՚re poꝛte
Puis la lie d'une cohoꝛte
Gñs cops de toutes ꝑs li rēdēt
Et puis la lient ⁊ eſtendent.
Poꝛ ce qu'il la face bꝛehaigne
Ia oït ce q՚le ne ſe plaīgne
Mais doucem̄t ſueffre ⁊ ē dure
Le grief la paine la laidure
Q՚ li fait cele gēt maluaiſe
Qⁱ ne ſcet boire q՚ ceruoiſe
Ou courre au vin de buffet
Poꝛ ce tele paine li fet
Q՚l ne poꝛte le ſauoureus
Errāt de vin qͥ n'eſt pas p˞ eulz
Dont poꝛ ce qͥl ne boiuēt mie
Le vin pur mais le fet de lye
Il vouldꝛoient qu'aīſi feüſt
Q՚ iamais vigne fruit n'eüſt
La doucour mie ne ꝯnoiſſēt
Du bon vin ⁊ poꝛ ce ne ceſſent
De faire ſa mere ꝯ traire
Poꝛ quoi el ne puiſſe tāt faire
Mais cōbiē q՚l ſoit toꝛmētee.
En tele guiſe et demenee
Et entre pierres enchaciee
Et puis rooigniee ⁊ tailliee
Et puis fouie et re fouie
A gñt paine ⁊ a gñt havhie
Diex cil qͥ toute choſe ē foꝛce
Tel pooir li dōne ⁊ tel foꝛce
Q՚ ꝑ les pierres oultre paſſe
Sans ce q՚ ſe coꝛrōpe ou q̃ſſe
Et en bꝛief tēps ⁊ po de t՚me
A toꝰ demouſtre ſon doꝰ g՚me
Germe qͥ n'eſt pas ſecourion
Ain cois l'apele bon bourion
Et ce boꝛion qui ſe boꝛioigne
Qⁱ de ſoy nōme v՚ dour done
Et ce ſont du bourion .ii. filles
Qu'ē nome fueilles ⁊ veilles
Ces .ii. filles ſont ml՚t iolies
Et de leete reuerdies
Et ml՚t de gent en sōt a faire
Poꝛ aux et poꝛ ſauſſes deffaire
Mais qu'il ꝯq՚s tel choſe fait
Il eſt murtriers ⁊ ſe meffait
Qñt .ii. ſi tres iones filletes
Cōme fueilles ⁊ uielettes
Fierent et frapent ſus ⁊ ius
P˞ traire de loꝛ coꝛps leius
Ce ſont tryans
Qui ne ſont pꝛeus
Qu'ē nōme au ſiuiers ⁊ keux
Pitie n'ōt ne cōpaſſion
Tout metent a occiſion
Poꝛ la bouche et le vētre peſtre
Mal fait pͥs de cel gent eſtre
Qⁱ a tel maluaiſtie ſ'a moꝛt
Ꝯ de m etre telz ſuers a moꝛt
Cil les a chatent car vēdues
Sont les vielles ꝑmiles rues
Qui les bꝛoient ⁊ qͥ les crient
Et puis ces tyrans les occient
En ſignes dont cōme t'ai dit
Cil tyrant ſont de dieu maudit
Mais riens n'en vault loꝛ maluaiſtie
Car le /bougoing eſt ſi haitie
Qⁱl gete les grapes fourmees
De saulliertes encourtinees
Et de verdure rauerdies
Et puis apꝛez ſont toſt floꝛies
De fleurs ſi tres dous odoꝛans
Q՚ la n'eſt venin demoꝛant
Aincois poꝛt l'oudoꝛ gracieuſe
Treſtoute choſe venimeuſe
Qñt l'ou doꝛ de ſa floꝛ esꝑt
Hoꝛs de la vigne le deꝑt
Et de cele floꝛ le fruit n'eſt
Du q՚l on puet dire qⁱ n'eſt
Fruit ſi bon ne ſi gracieus
Si ſades ſi delicieus
/Salemon qui biē ſe ſauoit
Prophecie fait en auoit
La vigne diſt il vers eſtre
Floꝛs fait d'onoꝛ ⁊ d'oneſte
Qⁱ oudeur rentent ſi ſoeue
Qⁱ tout venin ius a moꝛt greue
C'eſt donq՚s le fruit honoꝛable
Dont l'en ſert largem̄t a table
Et fait on honour
Aus greigneurs
Et a toꝰ pꝛīces ⁊ ſeign˞s
Et de fruit eſt de tel venue
Q՚ ſa foꝛce en eſt eſpandue
Ꝑ tous pays ꝑ toute t՚re
Elle y vient ou l'en la va q՚rre
Car l'ēnemi qⁱ ce regarde
A qui demeure ml՚t et tarde
De tel fruit du tout au bas metre
De barat ſe veult entremettre
Si qu'ētour ſa grape fourmee
Fait venir ſouuent la gelee
Vens noif ⁊ grelle le fait bꝛuire
Dont ſouuent fait la vigne cuire
De froideur c'eſt le keu /macaire
Et toꝰ ioꝛs oeure ꝑ ꝯt˜ire
Mais ſouuent cō tre ne lie gⁱeue
Car d'eulz la vīgne ē fruit eſlieue
Et li la deffent de froidure
Adont li ēnemi ꝑiure
Qnt il voit cel fructefiāce
De pluie yēuoie habōdāce
Dont il fait a deſtre ⁊ ſeneſtre
Grans chardōs et eſpines creſtre
Et mauuaiſes h՚bes aſſez
Ꝑ quoi le dons fruit ſoit q̃ſſez
La vigne du tout eſtoufee
Et la ſaueur du fruit oſtee
Et tout mis a deſtruction
Mais il faut a ſ'entencion
Car deux bones gens y ēuoie
Dont chaſcuns la vigne netoie
Des mauuaiſes h՚bes cre ues
Ꝑ les ſercleeurs ſont tolues
Et pour vne ſeule denree
De vin la ſont vne Ioꝛnee
Ne uit ala nuit ne ſ'en viegnent
Mais le vent ⁊ le chault
Souſtiennent.
Et la tēpeſte ſus ⁊ ius
Poꝛ vne denree de ius
Et cele liqueur qͥ degouſte
De la vigne qu'ē ſache ⁊ boute
En la guiſe q՚ toꝰ ai dit
Et ſout ſueffre
Sans contredit
Et en dure ce le tēpeſte
Qu'en li fait des piez
Iusqu'a la teſte.
DOnt qñt li ēnemis ce voit
D'un autre toꝛm̄t ſe poꝛuoit
Afin q՚ la vigne deſtruite
Soit. il pour chace q՚l ſoit cuite
Et de gelee et de grelle
Qⁱ li chieent ſus pelle ⁊ melle
Puis de tōnoirre ⁊ de foudꝛe
La cuidēt mettre tout ē poudꝛe
Ou aumaīs aucūe ꝑtie
Et a ce mettent eſtudie
La vigne ainſi l'ē la dechace
A la fin q՚ l'ē la defface
Uigne plaīne de martyre
Qui poꝛroit ces griez
Mauls deſcrire
O martyre martyriſee
De ſarpes ⁊ trenchans
De cope es.
Ꝑ ces mauuais gloutons
Lechierres.
Acrauētee ē tre les pierres
De foſſoert foie ⁊ de maigles
De ratiaus bechiee ⁊ aigles
Et d'autres oiſiaꝰ maīte paire
Te font maīt grief
Et maint contraire
Chiens pouciaus
Et autre beſtaille
Souuēt te font maite bataille
L'un te moꝛt l'autre te mēiue
L'un te giete l'autre te rue
De deſrule d'yaue creuſee
Et de cōnerres eſtōnee
Batue de foudꝛe ⁊ d'eſpars
A deſcouu՚t de toutes ꝑs
De vens toꝛmētee ⁊ d'oꝛages
Qⁱ te font ſouuent gⁱez domages
D'yaue de noif de greſil
Qⁱ te font maīt aſpee bꝛeſil
Treſtous ceulz qⁱ poꝛ dieu moꝛurēt
Tant de de martires ne recurent
Pour ce a la dolour de /marie
Biē eſt dꝛoit q՚ l'en te parie
Elle vit ſon chier fil tēpter
Et puis de iuis toꝛmēter
Mais tant ne li poꝛent meffaire
Qⁱl ne trouuaſt a sō repaire
Car au tiers ioꝛ reſuſcita
Et de la vigne eſt il ita
Car puis q՚ la vigne
Eſt tailliee.
Et puis fouiee et refouiee
ll en ſault le gouſt bel ⁊ gēt
Dont l'ē aboiure toute gent
Se la vigne n'eſt tant batue
Ne de trenchiee ne rōpue
Q՚ de q՚lq՚ ꝑt vin ne doīgne
Ou de /rochele ou de /gaſcoīgne
Chaſcune ainee ou chaſcū an
Ou d'/aucerre ou de /S՚ iohan.
A gñt foiſon ⁊ habōdāce
Nous viēt vin de /biaune
Et de /france
Ou de quelque ꝑt
De ce monde.
Chaſcune ānee noꝰ habōde
Et chaſcun an noꝰ sōt rēdu
La lāgue a ſi eſtendu
Ses rains ꝑ tout
Cōmunement
Q՚ vin ne creſſe largem̄t
Et gñt l'ēnemi voit la guiſe
Adont de pis faire ſ'auiſe
Vendēgeeurs ēuoie ē place
Puis le maīne ꝑ dꝛoite trace
En la vigne poꝛ tout trēch՚
Autrem̄t ne ſ'ē puet vēch՚
Pꝰ coutiaus trenchans
Leur baille
Dont l'un decope
L'autre taille
Puis mettēt ce fruit
En paniers
Q՚ puis eſt vendꝰ a den՚s
Ꝯ dieu fu et plꝰ le ꝑtuēt
Et aucunes fois
Le meinnent
Ce fruit qu'ē ne doit
Pas mengier
Riens n'en leſſent
Pour leſdengier
Pour ce ſouuent
Ains qu'il ſ'ē lieuēt
De trop mengier
Ce fruit ſe grieuēt
Et ce qⁱl ont pꝛis
Gloutement
Gietent ꝑ deſſoꝰ oꝛdem̄t
En faiſant foires pes ⁊ veſſes
Vēdēgeurs vēdēgerreſſes
Ia n'y tēdꝛōt foy ne couuēt
Qⁱl ne ſ'en cōchiēt ſouuēt
Encoꝛ li font plꝰ vilōnie
Cil tyrant plaī de felōnie
Car ꝑ les mōs ⁊ ꝑ les vaux
Font ce fruit de traire a cheuaux
Pꝰ le fōt ſus .j. fuſt abatre
Et de piez fouler ⁊ debatre.
Puis nouuel toꝛm̄t apꝑeillēt
Ou la nuit toute ⁊ le ioꝛ veillēt
Poꝛ toꝛmēter ce doꝰ fruit tēdꝛe
Bō quāqu'il ou coꝛs li fōt redꝛe
Si toꝛmētez eſt a cele heure
Q՚ riens q՚ ſa pel li demeure
Qu'el feu giete ou en la fāge
Ce toꝛm̄t qui tāt eſt eſtrāge
De ceulz eſt p՚ſſeoir nōmez
Dont ce doulz fruit eſt aſſōmez
Et ꝑ deuant et ꝑ derriere
Dont auſſint ⁊ en tel man՚e
Q՚ tout ſon ſanc miſt /ih՚ucriſt
Hoꝛs ꝑ .v. lieus ſelō l'eſcript
Auſſi ꝑ ce toꝛm̄t sās doute
De la liqueur
Me remaint toute
De ce doulz fruit
Qui ia ne chiee
Ꝑ ce couuent agñt hachee
Pꝰ de pis faire ſ'ētremetēt
Car tele liqueur
Loꝛs ymettent
En pͥſon et cloſe et f՚mee
Siq՚ ou tōnel eſt nōmee
Ou en autre pͥsō iuree
Qⁱ ꝑ tout eſt tone apelee
Puis le deualēt ē labi ſme
Sans ce que fait
Ait mal ne criſme
Et en chartre laide ⁊ oſcurs
Poꝛ faire li plꝰ de laidure
Qñt la demoꝛe a gñt tēps
Si li mueuēt noiſe ⁊ ꝯtans
Ne ne le leſſent ſeioꝛner
Mais de pͥſon le fōt toꝛn՚
En autre poꝛ plꝰ errag՚
Et ce apele on reech՚
Et qñt ainſi l'ont toꝛmēte
Et pꝰ leue ⁊ adēte
Sans auoir nule
Guariſon.
Si li baillent vne pͥsō
Qⁱ n'eſt q̃rree ne reōde
Qⁱ ſi obſcure eſt et ꝑfōde
Qⁱ n'eſt hōme ou mōde viuāt
Q՚ ſe la eſtoit lōguemāt
Q՚ ne de froit ne
Moꝛuſt bꝛiement
Ie le vous di a eſcient
Tant eſt cilz liex
Et frois ⁊ haulz
Teulz pꝛiſons ſont
Celiers ⁊ caues
Eſtoupez ſont la les ꝑtuis
Les tapis mis deuāt
Les huis.
Si qu'air ne chaut
Ne puiſt venir
Poꝛ faire la liqueur venir
Qⁱ de la lāgue eſt deſcēdue
Et ſoffre atous.
Et abandonne
Et tous leurs pechiez
Leur pardonne.
Ou hanap ſe dōne p˞ boiure
Et ē voire c'eſt choſe voire
Et en veillāt de toute guiſe
Veult il que la
Liqueur ſoit miſe
Mais au plus tart
Si con diex voult
A toꝰ abādoner ſe voult
Son coꝛps ouurit( i)
De .vj. ꝑties
Pour ſauuer des
Homes les vies
Ainſinc ſueffre
Percier ſa robe
Car il ne veult pas
Qu'en la robe
P˞ ce ſueffre qu'ē la ꝑtuiſe
Et q՚ d'eulz ſa liqueur l'ē puiſſe
En q՚ues ē tōniaꝰ ē iates
Dont puis les gens
Chieent a pates.
Et demeurent ainſi cheu
Qñt de ce gouſt
Ont trop beu
En .v. liex fu biē dieu ꝑcie
Mais en plꝰ de .v. eſt h՚cie
Le tōnel qͥ ce vin ē tōne
De queue ou tonnel
Puis entonne
Toutes ꝑs ꝑcie ꝑ couuēt
En plus de .xxx. liex ſouuēt
Sans faire noiſe ne m˞mure
Tout ce paciaum̄t endure
Et quant il eſt
Iusqu'au fons trait
Le remanant dela l'ē trait
Qⁱ de tel foꝛce eſt ꝑ ſon fait
Q՚ on en fait vin de bufait
Autrem̄t dit le vin pēdu
Qⁱ aus poures gēs eſt vendu
Si q՚ de li n'eſt riēs
Sans fable.
Qⁱ ne ſoit bon et poꝛfitable
Dont qui ceſte liqueur
veult pꝛendꝛe
Biē apoīt le bon ſancēgēd ͤ
Fait la bone cōplexion
La cōplexion bone ⁊ fine
A bone vie l'ame encline
Et la bone vie li dōne
Bone moꝛt et raisō ſ'adōne
Que qui bien muert
Ꝑ dꝛoit doit eſtre.
Auec dieu ou regr̃t celeſtre
C'eſt /iheſucriſt
Qui la vigne eſt
Dont ceſte liqueur
Douce neſt.
Qui ca en t՚re deſcendi
Et ꝑ le ꝰduit ſe rēdi
De /la virge dame
Sans doubte
Qⁱ bleciee n'ē fu neroute
Car du s՚ eſpꝛit cultiu՚
Fu nō pas d'ome laboꝛee
Ceſte vigne eſt
Noſtre ſauuierre
ⁱ vin fait croiſtre ſoꝰ la pierre
A li venins faire pꝛiere
Qⁱ vin li doīſt a liee chiere
Si q՚ noꝰ n'i puiſſons faillir
Et dehoꝛs la face ſaillir
De caues de tōniaꝰ
De queues.
Car toutes les clez
En ſont ſeues.
Et des celiers ⁊ des pͥsōs
Son puet faire
Nos garniſons
Rōpie puet chartres ⁊ liēs
Donq՚s tuit cil qͥ sōt cy ens
Pͥ ez la vīgne q՚le entēde
A noꝰ ſi q՚ sō filz noꝰ rende.
/Saint baccus dōne ſans vendu
Dont nous buuons col eſtendu
Cōme grue ſon dous buurage
Qⁱ maīte gñt ſoif aſſouage
Et par la ſeue gñt merite
Nous ottroit toꝰ ioꝛs vin d'eſlite
De q̃lque pais qu'il li plaiſe
Car de cydꝛe ne de ceruaiſe
Gieffroy qui ce dit fiſt n'a cure
Tant cōme vin de vīgne dure.
