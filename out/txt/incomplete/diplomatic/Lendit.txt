EN l'onneur De marchéandie
M'eſt pꝛis talent que ie vous die
Se il voꝰ plaiſt .i. nouuel dit
Bōne gent ce eſt dulē dit
La plus roial foire dumōde
Si ꝯ diex l'a fait a laronde
Pꝰ q՚ g'i ai mētencion
P՚merain la pour ceſſion
De /nr՚e dame de /paris
Y viēt q՚ dieu gart de peris
Toꝰ les bons m̃cheans qͥ y sōt
Qⁱ les gñz richeſces yont
Q՚ diex les puiſt toꝰ auancier
L'eueſq՚ ou le penancier
Leur fet de dieu beneiſon
Du digne bꝛas /.s՚. ſemion
Deuant ap՚s ne doit nꝰ vēdꝛe
Oꝛ voꝰ voudꝛe ge faire ē tēdꝛe
La fernaiſie qui me vint
Qñt arimoier mecouint
Au bout ꝑ de ſa regratiers
Trouue barbier ⁊ ſeruoiſiers
Tauerniers ⁊ pꝰ tapitiers
Aſez pꝛez d'eulz ſont li merci՚
A la coſté du gñt chemin
Eſt la foire du ꝑ chemin
⁊ ap՚s troue li pour point
Dōt maīt hōme eſt veſtu apoīt
⁊ plꝰ la gñt peleterie
La tiretaine dōt ſimple gēt
Sont reueſtu de pou d'argēt
Les luigieres n'i sōt pas toutes
Ie m'ē retourne ꝑ les coutes
Pꝰ m'ē reuing ē vne plaine
Laou l'en vent cuirs criz ⁊ laīne
Pꝰ adꝛeſai au bout arrier
La ou ie ꝯmencai p՚mier
Ꝑ deu՚s la crois du lendit
P˞ miex aꝯſeuoir mon dit
M'en ving ꝑ la ferōnerie
Ap՚s trouuai labaterie
Coꝛdouanier ⁊ bourrelier
Sellier ⁊ freinier ⁊ coꝛdier
Chanure fille ⁊ coꝛdouan
Aſſez yot paine ⁊ ahan
Marchans qⁱ la ſont aſſāblez
Faus ap՚s fauſilles ablez
Si y trouuon qui les ſet q՚rre
Queus d'/ardenne ⁊ d'/englet՚re
Haches coignies ⁊ tarieres
⁊ trenchans de pluſeurs mani՚es
Moꝛtelier bancier trouuai
Taneur megeis de bō cōroi
Chauſier huchier ⁊ changeo˞
Qⁱ ne ſont mie lemenour
Il ſe ſont logie bel ⁊ gent
Apꝛés ſont li iouel d'argent
Qⁱ ſont ouuré d'oꝛ fauerie
Come ſample gñt deſuerie
Ieniui que .iij. eſpiciers
⁊ ſi le mes conuient nōcier
Pvis m'ē vins en vne ruelle
Eſtroite ou l'en vent la telle
Yceulz doiie bn̄ anoncier
⁊ ap՚s le chaneuacier
Aincois que ieſoie arepos
Plairiaus eſcueles ⁊ pos
Trouue qui ſont ouuré d'eſtaī
OR dirai du meſtier hautaī
Q՚ n'a matere miex apoꝛtepere
C'eſt cis qui toꝰ les autres ꝑe
Ce ſont li dꝛapier q՚ dieu gart
Ꝑ biaus dꝛas l'alions regart
Diex gart ceꝰ qui les ſeuent faire
Des marchéans de bō afaire
Doit on parler en toꝰ bōs lieus
P˞ ce que ie ne ſoie oiſeus
Voudꝛai nōmer ſelōc mō sēs
Toutes les viles par aſſeus
Dont la foire eſt maītenue
P՚mier eſt /par՚ amentue
Q՚ c'eſt du monde la meillo˞
Sili doit on poꝛter honnour
Toꝰ bn̄s en viennēt dꝛas ⁊ vīs
Ap՚s parlerai de /pꝛouuins
Vꝰ ſauez bn̄ ꝯment qͥl ſi et
Q՚ c'eſt l'une des .xvij.
Ap՚s /Rouen en /noꝛmēdie
Oꝛ oez q՚ ie voꝰ en die
Ē mō dit voꝰ amēteuurai
/Gant ⁊ /ypꝛe ⁊ pꝰ /douay
⁊ /maaline ⁊ /bꝛoiſelles
Ie les doi bn̄ nōmer ꝯ celles
Qⁱ plus belles ſon a voir
Ce voꝰ fai ie bn̄ aſſauoir
/Cambꝛai cité ⁊ /mon coꝛnet
/Mauberge ⁊ /aués imet
/Nogent le rotro ⁊ /dinein
/Manneval /toꝛot ⁊ /caen
/Louuiers ⁊ /bꝛeteul ⁊ /v՚ nō
/Chartes /biauuais cité de nō
/Eureus ⁊ /amiens noble halle
⁊ /troie ⁊ /ſens ⁊ /aube malle
/Endeli /doullens /.s՚. lubin
S՚lon ꝯ dit en /ꝯ ſtentin
⁊ /montereul deſus lam՚
⁊ /.s՚. cointin ⁊ /.s՚. omer
/Abeuille ⁊ /tenremonde
/Chaalons ou ml՚t de pueple abōde
Bons m̃cheans ⁊ plaī d'engiē
/Dieſtre ap՚s ⁊ pꝰ /enguien
/Louuain /popelines trouuai
/Valenciennes ⁊ pꝰ /tournai
/Toꝛigni ⁊ pꝰ /darneſtal
⁊ ap՚s trouuai /boneval
/Nogent le roy ⁊ /chaſtiaudū
/Maufumier metrai ē q՚mun
/Aubenton y doit eſtre bel
⁊ le temple de /mōt doublel
/Coꝛbie /cour terai ⁊ /erre
/Baieus /chanbel M'ifaut at˜ire
/Hal ⁊ /gñt mōt tret en/bꝛebāt
/Boutras ⁊ gēt plein de bn̄s
/Villeuoꝛt ne veul pas leſſier
/Pauilli ne /moutier villier
/Monſiaus y metrai ⁊ /blāgi
/Lille en /flandꝛes /creſſi ⁊ /hui
⁊ /arras cité ⁊ /v՚vin
Ꝑ tans en ſarez le couuin
/Eſtampes metrai ē ꝯmun
⁊ /le chaſtiau de melleun
/.S՚. denis ou ie fui tout aiſe
Nōmerai ⁊ ap՚s /pont aiſe
/Gamaches bailleul ⁊ /ē dene
P˞ ce que ie ne mes aſenne
N'oubli pas /miaus ne /laigny
Ne /chaſtiau landon qñt y fuy
Au lendit m՚ci /ih՚ucriſt.
Ie les mis touz ē mō eſcriſt
SI n'obli pas ꝯm̄t qⁱl aille
Ceꝰ qⁱ amainent la betaille
Vaches bueus bꝛebis ⁊ poꝛciaꝰ
⁊ ceuz qui vendent les cheuaꝰ
Ronſins palefrois ⁊ deſtrier
Les meilleurs q՚ l'en puet trouu՚
Iumens poulains ⁊ palefrois
Telz ꝯme poꝛ ꝯtez ⁊ pour roys
/Ih՚us qⁱ eſt ſouuerain diex
Leur ſauue atreſtoꝰ leꝰ chatiex
⁊ leur doīt gc̃e de gaaignier
Quanqͥl eſt de bon poꝛmengi՚
⁊ bon vin tout vient au lendit
Il me ſamble q՚ i'ai voir dit
⁊ p˞ mon dit miex peublier
Ie n'i doi mie oublier
Les belles dames q՚ dieu ſaut
Qⁱ demeurent en pi penſaut
Ie pꝛi dieu qu'ē t՚re ⁊ en mer
Gart toꝰ Marcheanz ⁊ veille am՚
Saīte eglyſe eſt d'euz ſecourue
⁊ la poure gent ſoutenue
A biref ꝑler diex les gart toꝰ
D'anui de ꝑte ⁊ de couroꝰ
⁊ ſi leur doing marchéand՚
Qu'ē ꝑadis puiſſent aler
⁊ les marchandes auſſi
Ie pꝛi a dieu qͥl ſoit ainſſi
