Encoꝛ ne ſoit louenge de pecheoꝛ pas belle
Si m'en hardirai je De loueꝛ /la pucelle
/Qui poꝛta /Jheſu criſt Bon ſ'apela /ancelle
Car humilités eſt Eſt /deparadis leſquelle
/Souurainne humilités En li ſedefia
/Abigay la ſage Mout bien ſenefie
Quant /dauid levolt pꝛendꝛe Tantoſt ſumilia
Le piex deſes ſeꝛjans A laueꝛ ſotria
Par /rebeque leſage Puis bien /Marie entendꝛe
Quant elle vit /yſaac Ducamel vout deſcendꝛe
Quant il lot eſpouſee Damour lama ſitendꝛe
Que la dolour qu'il ot De/ſameꝛe enfu mendꝛe
Seie te ueil deſpondꝛe Que la lettre diſceꝛne
/Iudit le ſenefie Qui ociſt /olofeꝛne
Noſtre anemi cruel Qui enveꝛs Dieu nous feꝛne
Mais celle leſoumiſt Qui partout nous gouuerne
/Eſteꝛ par qui d/aamam Fu li oꝛgues cheus
Par quoy fu deliures Demoꝛt /mardocheus
Et au/peuple yſrael Fu ſalus recheus
/Marie ſenefie Seneſui decheus
De voſtre humilité Neſt nombꝛe ne meſure
Celui regarde Diex Ce nous diſt leſcripture
Plus cune autre veꝛrai Bien eſt ame ſeure
Qui a virginité Et humilité pure
Humilites bꝛieſment Nous eſt eſcus et targe
Les autres veꝛtus garde Coꝛgiex neſi eſparge
Se la poꝛte duciel eſt Poi baſe et poi large
Qui bas eſt et bas entre Et baſement ſecharge
Dentreꝛ emparadis A humbles auantage
Oꝛ ſoions donques humble Selonc ledit le ſage
Oꝛgiex eſt fis deꝛoy Et ſeſt dehaut parage
Paſſeꝛ pas ne poꝛroit Par ſi eſtroit paſſage
Devouir ginite /dame A pou parleꝛ oſe
Car detoutes poiirtes Vous eſtes /lis et roſe
/Abigay nous mouſtre Si com nous diſt la gloſe
Qui le roy le roy eſchauffa Sans nulle charnel choſe
Uo uirginites eſt eſſemble A uirgeſſables
Vous chaaſtes a veues Et uoſtres mariages
A mariees eſt honnours Et auantages
Cil .iii. eſtat eſſaucent Voſtres treſbles eſtages
Qui tout vouroit conteꝛ Il entre en .i.. abiſme
Du premieꝛain eſtat Avez le fruit trentieſme
Du ſecont enſement Gaues le ſoyſantieſme
Pour acomplir doutieꝛs Receues le centieſme
De ſouffrir povreté Eſſemple nous donnaſtes
Que vous et /voſtre fis Iuſquen lafin lamaſtes
/Saint geꝛomes raconte Quan labour ialaſtes
A coudꝛe et afileꝛ Vo vivre gaaingnaſtes
/Dame mout par fu coie Et ſimple voſtre vie
As fames uilotieꝛs Endeüſt pꝛendꝛe envie
Langles ne vous trouva A la carole mie
Ains vous trouva encloſe Sen fuſtes eſbahie
Se /Marie ot paour d'un angle Enfourme humainne
Coument ieꝛt aſeur fame Qui homme mainne
Seul aſeul enſachambꝛe [.]VI. jours en la ſemaine
S'il nia uileinnie Sel queꝛoie apaine
Pour gardeꝛ chaasté Ne ſai cune mecine
Qui poindꝛe ne ſe veut Fuir lecouient leſpine
Chaaſte qui ſemouſtre A quarouge toſt fine
Par eſſemple lepꝛins Dedamoiſelle dine
/Dame ou /vies teſtament Truis demainte figure
Coument vous pꝛophetiſe Et loue leſcripture
Pour ce ala ſembleꝛ Met ma paine et macure
Que ſimple ame ipuet Prendꝛe et ſoulas et peuture
On diſt en/la vies loy Et ce eſt ueꝛites
Quentre vous et ſathan Ennemiabletes
Metroit et que ſes chiés Seꝛoit par vous beſtes
Il gaitroit votalon Pour trouveꝛ foybletes
Ennemis en la fin gaite Preudoume et tente
Plus aucoumencement Et plus imet ſentente
Mes il crient tant /lauirge Qui lebiauté crauante
Il ſet bien que daidieꝛ Son ſeꝛjant neſt pas lente
Larche que /Noel fiſt Pour ſaueꝛ ſamainie
Quant peꝛi ou delui Neli humaine lignie
A demouſtreꝛ /la vieꝛge Bien doit eſtre alionie
Eſt u trous dont encele arche Pour ſaueꝛ noſtre vie
Li coulons qui loliue A celle arche apoꝛte
/Gabꝛiel ſenefie Qui leſalu poꝛta
Pour pais doume anoncieꝛ Et puis le confoꝛta
Beneoite ſoit larche O homs tel confoꝛt a
Endoꝛmant vit /iacob par grant ſenefiance
Une eſchielles ſilongue Par itele ſamblance
Duciel juſqu'a lateꝛre Avoit continuance
Diex ieꝛt apuieꝛs Qui nou note eſpeꝛance
Par ceſte eſchielle entent /Dumonde la roine
Par qui pecheoꝛ monte Enla gloire devine
Un coꝛons fine enteꝛre Li autres ouciel cline
Qu'en ceſte moꝛtel char Mena vie angeline
Et .vii. eſpis ſema Iſſans d'une racine
P[ar] quoy /ioſeph au roy fiſt Eſchiueꝛ famine
Qui bien nous ſenefie /La Dame foꝛmatine
Qui raempli /Egypte Et lemonde enlumine
Li eſtos eſt /Marie Qui les eſpis rendi
Dont li vrais pains iſſi Et /Judas leuendi
Li .vii. eſpi memouſtrent E je ientendi
Les dons duſaint eſpꝛit Qui ſunt .vii. plus nendi
/Faraon coumanda Les enfans anoieꝛ
Des /hebꝛiex tous les malles Et on les fiſt noieꝛ
/Moiſſes qui fu biaus Pour ſa vie eſtoieꝛ
Fu is entre huy miaus Quant on les dut ploieꝛ
Par /moyſen qui fu trouues Ploꝛant enlonde
Entendons /lefil Diex Qui fu repus ou monde
Li uaiſſiaus deſhumiaus Note /la Virge monde
Par coy nous racheta tous Delamoꝛt leſeconde
Quant /iſrael iſſi d/Egypte Du ſeꝛvage
Enſemblance defeu Ot par nuit auantage
Par joꝛ leur fu lanue Contre lacaure ombꝛage
ſi que partout empoꝛent Acomplir leur voiage
Par ce nos eſt uoꝛee /Lauerge apertement
Qui aiſſans des iuces Fait enluminement
Contre ardeur depechie Donne refroidement
Et /pharcion confont Et ſon effoꝛcement
/Moyſes fiſt ſoutif [.]I. chau de larbꝛe faire
Defui oꝛ eſmeꝛe Et demout haut afaire
Par coy nous entendons /Lauirge debonnaire
/Qui poꝛta et ſouſtint /Du mont leluminaire
/Beleam anonca De/iacob une eſtoille
Iſtra qui /ceſte dame Senefie ſans voile
Qui eſt chartes en meꝛ V mout lampe et chandoille
Qui au ſamarithan Apoꝛta vin et oille
Dou viaure /Iedeon Ne me veil mie taire
Qui ſens fu arouſes Dentour lui ſecche laire
Qu'en lui plus qu'en .i. autre Seꝛrant miex grace traite
Et /la Virge hebꝛiue Dentour lui ſet que faire
Li vaures en qui fu celle Rouſſee eſpꝛainte
Demouſtre quelle eüſt La deiſte eſpꝛainte
Car ele fu de Diex ſans carnel Couple entainte.
Et pour ce ne fu onques mains Virge ne mains ſainte
/Dauid enſa fondeffle [.]V. pieꝛres amaſſa
Delunc a/gouliaus Lechief fraint et caſa
La pieꝛe eſt /Jheſu criſt Qui lenemi laſa
Lafondeffle eſt /Marie Qui deſbien lamaſe a
Encoꝛe /belleam Avoit une fontaine
Que /dauid convoita Sen ot aquel que paine
P[ar] quoy nous entendons /La roine ſouveꝛaine
Qui Diex ama et quiſt tant Que delui fu ſaine
/Dame moult [fu] chieꝛs tans Aincois que fuiſies nee
/La vies loys eſtoit dure Grace eſtoit enfeꝛmee
Par vous avons bon tans Grans avons recouuree
Quant celui depeüſtes Par qui fuſtes cree
/Salemon fiſt .i. throne Lamatire eꝛt diuoire
Defin oꝛ leueſti Si coume diſt leſtoire
Par coy nous entendons /La royne degloire
Enqui Diex ſa baiſa Et ſa fiſt ſans meſcroire
Li uoires qui eſt blans Et defroide nature
Virginite demouſtre Quele ot et blanche et pure
Lioꝛs qui en la teꝛre dure Sans poureture
Charité nous enſeingne Dont elle ot veſteure
/Dame vous demouſtre Lafame ſeꝛenptine
Qui /elye repout Outans de la famine
Premieꝛe fiſt .i. pain De ſon tant de feꝛine
Pour ce ne defailli Neli oille ne fine
Ains que mon livre cloe Nela toiſon reſtraingne
De /ieꝛico dirai Delateꝛre bꝛehaigne
Par quoy redouca leue Par /elliſſie ouuraigne
Quant .i. nouvel vaiſiel Li fiſt auſel compaigne
Li nues vaiſſiaus [v]ous mouſtre /Vo coꝛs qui fu ſi chaſtes
Le ſel leſapience De Dex que vous poꝛtaſtes
/Ieꝛico eſt li mons Ou plenté rapoꝛtaſtes
Quant /leſel deſcience En vos flans en mellaſtes
A Juis oꝛ as oÿ conment Par quel figure
Nous eſt ſenefiie /Lauieꝛge endeſcripture
Quant cene veus entendꝛe Mout as lateſte dure
A la paille tetiens Mais du bon grain na cure
Tu dis queſtre nepuet Raiſons ieſt eſtranges
Que virge poꝛte enfant Ne que uieigne remaigne
Dubuiſon moyſi Medi par quel ouvra[i]ge
Il ſamble qu'il arſiſt Mardeur ne le mehaigne
Oꝛrai diſt /moyſes Veoir lauiſion
Coument ce qui me ſamble Qu'il ait ſans arſion
Par quoy nous entendons Ceſt lincarnacion
Laoudiex ſaombꝛa Tout ſans coꝛrupcion
Pour ce que /iſrael Ot d/aaron envie
/Moyſes une uerge Decheſcune lignie
Priſt et vtabeꝛnacle Mit chaſcune ſeignie
Lauerge /aaron floꝛi Pour ce ot labaillie
La ſeche veꝛge /aaron Qui poꝛta fueille et fruit
Lenfantement /Marie Nous enſeingne et eſtruit
Iuis coꝛ ientent Sedi voir netanuit
Entent coume il eſt joꝛs Iedout qu'il ne tanuit
Se ſe che veꝛge poꝛte Sans tans et ſans racine
/Marie quieꝛt atens Leꝛemet a iehine
Pour quoy ne poꝛtaſt ele Par la veꝛtu devine
Celui qui tout puet faire A qui nature acline
/Ezeciel me diſt En la lettre ſans gloſe
Que deveꝛs oꝛient vit Une poꝛte cloſe
Diex iſſi et entra outre Paſſeꝛ ni oſe
/La Virge et /ſon ſaint fil Entent par ceſte gloſe
Cele poꝛte eſt /Marie Qui doꝛiant eſt nee
D'une autre ne puet eſtre Ceſt ueꝛites pꝛouvee
Com i peüſt entreꝛ Se ne fuſt deffeꝛmee
[...]
Ne vois tu le ſouleil Treſpaſſeꝛ la ueꝛieꝛe
Neſt noient coꝛrompue Quant elreuient arieꝛe
Mout miex puet faire Cil qui cria lumieꝛe
Qu'il entraſt en/lauieꝛge Et lagardaſt entieꝛe
Se une boiſte garde .I. ſeul jour l'artuaire
Ne n'eſt pas pour ce pire Mais tous tans miex enflaire
Dont doit ſouef flairieꝛ /La Virge debonnaire
Que /le Fil Diex encloſt [.]IX. moys en ſon amaire
Iuis pour quoy vous ames Degrans pechies chargies
Vous uees chaſcun jour Par lemont eſpargies
Venes aueꝛite iecuit Que trop targies
Sebiau non pour peur Que enenfeꝛ nargies
/Iacob diſt de /iuda Bien leueil maintenir
Que ſenptres ne fauroit Nedus amaintenir
Duſque la que venroit Cilz qui eſt avenir
Vous nauez roy ne conte Pieca pꝛiſt afenir
Pour ce avons confondꝛe Maatis et maeſnie
Et vous pꝛins par raiſon Et par /vo loy meeſnie
Que cil eſt ja uenus Qui nous oint deſon creſme
Donques targies vous trop A recevoir bateſme
/Daniel nous raconte Coignement ce feꝛa
Quamt liſains des ſains Ieꝛt uenus et uenus ſeꝛa
Puis conſions defaut dire [te] conuenra
Que cil eſt ja uenus Qui lemont ſauueꝛa
Tu dies que lecoꝛ Diex Puet bien amenuiſieꝛ
Tant pꝛent on en .i. puis Com ele puet eſpuiſieꝛ
Mais tele atoꝛite Ai ge veü puis ieꝛ
Dont ievourai malangue Enueꝛs toy aguiſieꝛ
Oꝛ oes de /ta loy Ma raiſon et mapꝛueue
De la magne qui chiet En manieꝛedepluiue
/Moyſes .i. gomeꝛ A chaſcun pꝛendꝛe enrue
Qui plus pꝛiſt plus nen a Ne qui mains nentrueue
Cele mogeie devine Mouſtre en ſenefiance
Diex enfourme de pain Tele eſt noſtre creance
Et ſele departis tant Qua la pariſance
Seneſt il ains ſeus Diex enſa propꝛe ſuſtance
Un eſſemple te dis qui neſt pas moult eſtranges
Setu le veus pꝛouueꝛ .I. cleꝛge ardant memaignes
Sen pues .c. alumeꝛ Neſaclartes nen changes
Ne pour ce ſalumieꝛe Na menuiſe nen grainges
Entel manieꝛe eſt il denostre De noſtre ſacrement
Ducoꝛs Diex queſt ſacres A lautel pꝛopꝛement
Prenent une perſonne Si las entieꝛement
Et que enſi nel croit Lame fait danement
Regarde ou miroir Se Diex pardon te face
Ja pour grandeur qu'il ait Ni veꝛras cune face
En .vi. pars ou en .vii. La eſmie et quaſe
Sieꝛt ta foꝛme enchaſcun Neſt nus qui ce ne ſate
Soit choſe qu'il ait ci degens Une grant conte
Et li .i. diſt parole Et il eſt qui eſcoute
La parole chaſcuns Empoꝛte ſaine toute
Et ſi neſt pas pour ce mal Miſe ne deꝛoute
Ainſi eſt ducoꝛs Diex Parla raiſon quai dite
Tant ai dit d'un et del que bien Veꝛs toy maquite
Leſcriture ſi diſt Que ta foys eſt petite
Qui vaine raiſon pꝛoeue Ne na point de meꝛite
/Dame encoꝛ vous garge A bonne bouche faire
/Leiuis lais eſteꝛ Que trop eſt deputaire
Pour eſſample con die Nenpuet on raiſon traire
Diex li doint counoiſſance Si coume il lepuet faire
Enueꝛs nous enemis faites Noſtre avant garde
Quant vous noient Nia ſi hardi ne ſetarde
Vous eſtes loſpitaus Ou li fuitis nagarde
Qui ſon pꝛoiſme a occis Se il diſſir ſegarde
Vous eſtes oſpitaus Et maiſons Diex commune
Ou la gent mehaingnie Pour heꝛ beꝛgieꝛ ſaune
Quant eſt ſi menes Qu'il na ne .ii. ne une
Sa vous vient vuis Nenna mais grace empoꝛte aucune
Sans raiſon neſſe mie com vous apele /meꝛe
Car meꝛ enveꝛs ſon fil Neſtre doit mie eſtre ameꝛe
Senous ſoumes vous fil Dont eſt /Jheſu no peꝛe
Ne ſoufres quentre freꝛe Ait deſcoꝛde ne veꝛe
A /dame de doucour Dois demiſeꝛicoꝛde
A vous et a/vo fil A i meue la deſcoꝛde
Ennemi ma lacie V loien de ſa coꝛde
Deſloies ſes loiens Et faites maracoꝛde
/Dame de vous loueꝛ Nai nulle dinite
Mai j'ai pꝛeſumpcion De voſtre humilité
Nului ne deſpiſies Pour nule iniquite
A voſtre iougleoꝛ Faites vo largete
Drois eſt ahaute dame Quele ait nete mainie
Coꝛtoiſe bien veſtue Con ne puiſt gabeꝛ mie
.I. ſui deuous ſeꝛjans Oꝛ netoies navie
Et ſi me donnes robe Que nus ni ai je mie
Ma robe dignoſcence ai uſee et deꝛoute
Ou mont quant leſeꝛui Ma paine iperdi toute
Oꝛ fui deuous ſeꝛjans Et ieꝛe de vo toute
Car largement paies Nes nus qui le redoute
Pour ce quamoy aidieꝛ Vo pitiex miex ſeſmueue
Deſcripture devine Vous ueil faire une pꝛueue
Raiſons et lois ſi diſt Se uns part autre trueve
Rendꝛe ledoit celui Qui ceſt quant il le trueve
/Li angles ſi vous diſt Que gra avés trovee
Et ieſui cil qu'il la perdue Et des manee
Seuous tenes leloy Que Diex a coumandee
Rendꝛe leme deues Cauous lai demandee
/Dame mout gaaige homs Decueꝛ a vous ſeꝛvir
Car leꝛegne duciel I puet on deseꝛvir
Mais l'amour du mont Faut et fait homme aſeꝛuir
Et les veꝛtus ni chaſe Et les fait eſneꝛuir
Oꝛ laiſſons dont l'amour Ou la dolour define
Ou il convient lecieꝛ Lemiel deſur leſpine
Et ſenus vent ameꝛ /Saint duciel la roine
Ou mout ne trouveꝛoit Plus pure neplus fine
Son aime pour biauté Pour ſens ne pour largeſce
Pour debonnairete Courtoiſe nobleſce
Lihons eſt hoꝛs duſens Qui ali neſadiece
Puis qu'en li trueve tout Et ſens que ſes cueꝛs ſeche
E eſt cele qui tous tans Les deſuoies ravoie
Deſes peꝛes confoꝛte Et a /ſon fil ravoie
Li hons eſt hoꝛs duſens Qui ali neſotroie
Nus nen ja eſcondis Qui de bon cueꝛ lepꝛoie
Hé; las pour coy namons Celui qui tout crea
Qui pour dolour demoꝛt Ens en la crois cria
Nous eſtiens deffoꝛme Quant il nos retria
Celui doit on ameꝛ Qui del los tel cria
Par amours uainqui Diex /Marie madalaine
Ja netenrons engloire Samout ne vous imaine
Enlamour de ceſt mont Na foꝛs dolour et paine
Et ſi faut aubeſoing Car eſt vuide et uaine
Par amours coumenca Par amours veil fineꝛ
On dit qu'antour vaint Tout mon cueꝛ veil clineꝛ
Oꝛ pꝛoi Diex par amours Qu'il veille enlumineꝛ
Nos cueꝛs et qu'il ueille Eſtre a nostre de fineꝛ
