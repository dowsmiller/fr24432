Se chaſcuns cuers penſoit a la ſouffrance
Que /li Filz Dieu poꝛ pecheours ſouffri
et regardaſt ſi grant humilian ce.
dont nous ſommes rache te et nourri.
/Vierge touſtanz ſervie ſanz nul. ſi.
ſeries dou moult grant contraire.
Car en vos beneois flans
fu pꝛiſe pour nous refaire.
char humainne et ſans
Don ſai je bien et tele eſt ma creance
que Diex et homs /vierge de vous naſqui.
et tot ce fiſt par rieule d'oꝛdenance
vraie acomplir que pꝛiſe avoit en li.
Quant il de vous pour le pechié iſſi.
d'/Adan et ſe voult eſtraire
ſanc et ſueur ſouffranz
de ſe coꝛs pour exemplaire
mouſtrer d'i eſtre amans.
Et apꝛés ce /dame de grant poiſſance.
ſe benoite chars. le vendꝛedi
a l'eſtake ba tue tenre et blance
fu cruel ment et tout ce conſenti.
et puis ſouffri plus aſſez dont je di.
ke ſ'il ne le vouſiſt faire.
pour pecheours meudians.
li mondes fuſt en grief haire
En ynfier manans.
Bien nous refiſt par vraie ramembꝛanche.
et par ſa moꝛt k'apꝛés en croiz ſenti.
quant conſenti que /Longis de ſa lanche.
N'avra ſon cuer et ſon coſté ouvri.
puis ſeu rent treſtout li anemi.
ke li roys de noble affaire.
y roit et en moult bꝛief tans.
tous ſes amis d'infer traire.
comme tous poiſſanz.
Dont ſeut deffi ſanz dou tanche.
le benoite moꝛt les abati.
Oꝛ li pꝛi jes. fleurs de toute honnourance
pour tout le mont et pꝛopꝛement pour mi.
Car vos doulz filz qui onques ne menti.
diſt et che nous doit bien plaire.
ke nus pechierres ſi grans
n'eſt. k'il n'ait cuer debonnaire .
d'i eſtre pardonnans.
/Dame ki touz cuers eſclai re.
touz les meſcreans
welle a nostre loy atraire
dieux ſans fin durans.
Plaiſans deſirs et eſpoi rs de merchi
et boi ne amours ki me tient compaignie
me fait chanter et avoir cuer joli.
et ſ'amours fait que da me ai choiſie.
D'onnour de ſens ſi garnie
et de ſi fai tich atour.
ke tout ai mis ſanz retour
cuer et coꝛs en ſa baillie.
Amours ſet tant et puet et vaut de li
k'e le ſeur touz a tele ſeig nourie
c'un diuers cuer fait a .i. autre ouni.
et d'un acoꝛt amer ſanz vilonnie.
et ſa plus bele maiſtrie.
Car toute amoꝛs ſanz ſejour
eſt en chaſcun cuer d'onnour.
et en touz a une fie.
Ainz par ſervir amans ne deſervi
par nul tra uail k'a li fuſt otroije.
joie d'amours ſ'eſkiet il bien ain
quant amours voit k'ele y eſt emploie.
k'ele avoit li fait amie.
ſanz plus de joie en .i. jour.
k'il ne poꝛ roit de doulour
endurer toute ſa vie
Dont ont cil toꝛt de qui il eſt iehy.
k'en amer ait angoiſſe ne haſcie.
car tant ſont douz li mal a cuer d'ami.
k'a l'endurer li joie mouteplie
et com plus mercis d'etrie.
tant avra joie greignour.
Car plus poꝛte grant ſavoir.
li dons quant dame l'otrie.
Dame d'onnour lues ke pꝛemiers vous vi.
Je piercich bien k'a moi n'a feroit mie.
D'amer ſi haut k'a vous mais contre mi
fu li miens cuers et fiſt pour lui partie.
et diſt ke ſeroit folie
de reſoignier vo valour.
Car de ſervir boin ſeignour
deſierte a double eſt merie.
A me dame iert envoie.
Mes chancons par boine a mour.
Car je ſai bien de meillour
de li ne puet eſtre oïe.
Moult m'eſmerveil d'acuns k'ai oït di re.
ki ont amet oꝛ ne pueent ſouffrir.
ke nus cuers aint. ainz ne font foꝛs deſpire.
Les a moureus Mais mes cuers aſſentir
ne ſe poꝛroit nule ment
c'onques de bien amer talent.
cuers ki ſanz fin ne veult amours ſervir.
Et ſes ſerjans amer en com
De touz biens ſcet chius le meillour eſlire.
a ſoi ki ſiert amours ch'eſt ſanz mentir.
k'amours les ſiens d'onneſte ſi atyre.
c'on les puet bien de touz autres coiſir.
au parler courtoiſe ment.
Et ſ'aucuns maint en ſi fol errement
qu'il ne veille d'amours parler oir.
S'en laiſt au mains vrais a mans conuenir
Douche occoiſon de chanter et de rire
a vrais amans et de li maintenir
jo liement et ſ'aucuns eſt en yre.
faute d'amours le fait en chou languir.
Sen tans en folour deſpent.
et chius en bien ki aimme Loiaument
cuers ſanz amour ne puet joie ſentir.
la ou amans ſ'a de quoi eſioir.
Amours en li ſeruant nului n'empire
tant ſoit k'aucuns ne puis mie avenir.
a kiedefois a chou ke il deſire.
ne doit il pas pour chou amours hair.
ſ'il ſen plaint n'aimme il noient.
Car ki n'aroit d'aie ſeulement.
foꝛs ke de bonne et bele .i. ſouvenir.
ſe doit teus biens a amant abelir.
Ce me ſemont d'amer ſanz contredire.
ſi loi aument ke ja n'en quier partir.
Oꝛ veille amours que je puiſſe ſouffire
a cheli qui par ſes vairs yex ſaiſir.
me vint amoureu ſement.
tres dont ke res gardai pꝛemierement
Son douch maintien ſa ge pour en aſpꝛir
cuer d'onnour faire et de viſſes fuir.
A ce joli pui preſent fach de mon chant
amours en ſon couvent
ou non ma dame en qui amour queil lir
me fait le ſens de ma chancon furnir.
Pleüſt amours que li mondes fuſt teus.
k'il fu jadis. quant je pꝛemiers amai.
dont aroient boin tant li a moureus.
oꝛ n'en ont point dont moult ſui en eſmai.
Car il n'oſent hui eſt li jours amer.
Et ſ'il aimment chaſcuns en veult parler.
pour chou n'avra jamais ce m'eſt avis.
ſaiſon a point amie ne amis.
Oꝛ eſt beſoins que chas cuns ſoit ſi pꝛeuz
qu'il puiſt tenir d'amour le chemin vrai.
S'il ot par ler eſtre ne doit honteus.
Ainz doit juer avec chiaus ſanz delai.
ki ſe painnent de li a deſtouber.
ainſſi puet on lui et autrui garder.
Li ſages vit entre ſes anemis.
Ou li ſos eſt en tre les ſiens mendis.
Enſement va li mondes ki n'eſt pꝛeus.
pour ce me ſui apenſez ke g'irai.
en aucun lieu querre eur touz fins ſeus.
S'il plaiſt a mour ſeruiche trouuerai.
encoꝛe ſont amies a donner. C'eſt biaus miroirs poꝛ mi reconfoꝛter.
Car teus eſt bien en ſon lieu eſcondis.
ki eſt amez en eſtrange pays.
Quant je venrai ou paus ſerai conneus
[ſens] et honnour de maiſnie tenrai.
Et ſe je voie k'aie pau en ces deuz.
d'umi lite mon deſpenſier ferai.
Ch'il troi poꝛront bien l'oſtel gouuerner.
Servir amours et les ſiens oſteler.
Et ſ'avec yaue vient deſcendꝛe mercis
De joie iert touz li couuens raemplis.
Frans cuers loez des ſa ges enuieus.
Mais non pour quant boin cuer poꝛte vous ai
en deſirrant que vous peuſſe anter.
Et quant je truis doucheur ſi pꝛés d'amer.
ke ne vous voi et ſi en ſui a dis.
Dont ſeroit bien li ve oirs paradis.
Amours veilliez moi de tant confoꝛter.
ke j'aie lieu de ma da me eſgarder.
Car je ſai bien ſe je voi ſon douc vis.
Miex m'en ſera tant com je ſerai vis.
Se li graſce d'amours n'enluminoit.
cuer de dame plus que ſeruirs d'ami. Il m'eſt avis mains a mains periroit.
car ainz nus homs ne deſervi merchi.
Dont puis c'amours m'a d'enfanche garni.
de che noble entendement.
Servir le veul et pꝛoijer par fian che.
k'en amourer puiſt bele et boine et franche.
Dont je ſui pꝛis douchement.
Car boine amours qui tout ſet et tout voit
m'a bonnement par ſe graſſe noꝛ ri
de ſe vertut folz eſt qui chou ne croit.
Car tout a mant ſont ſoutenu par li.
Il pert a chou qu'il ſont net et ioli
par deſirs uiuent. dou che merchi
ſi ke ja fole er ranche n'iert en ami
car il vit en plaiſance.
d'eſpoir ki merite rent.
Dont en amer el ne conques
foꝛs que l'eſpoir dont amant ſont hardi.
en faire honnour doit on amer par dꝛoit.
car ſans a mer ne ſont nul enrichi.
de noble honnour ne de joie autreſſi.
ki durer puiſt lon guement.
Dont wel manoir en le noble franchiſe
de bonne amour ki de douche ſubſtan
me paiſt et tient en jouvent.
Dame il n'eſt homs ki vo biauté verroit
ki cuer et coꝛs m'a de joie eſbau di.
Ce m'eſt avis qui tenir ſe poꝛroit.
De vous ſervir ſanz plus demander i.
pour moi le di ki n'ai voloir enmi.
car amours ne le conſent
de plus touuer ke j'ai car ſouffiſſan
pꝛench en deſir et en dou che eſperanche.
Dont amoꝛs ſouſtient ſe gent.
Fleurs d'onneſte ou tous biens ſe conchoit.
gens coꝛs parfais a boine eure naſqui.
ki vos ſougis tout ſon vivant ſeroit
car en vëoir vo coꝛs ke j'ai coiſi.
ſont maint fol cuer de graſſe raempli.
Si ke je doi liement
ſervir amours par vous car pourueanche
y pꝛent mes cuers de ſens et d'ouneranche
pour courtoiſement.
Oe pꝛi amous ke ja n'aie aleganche
De ſen mal ke mes cuers ſent.
Pour le reuiel que je vi demenet.
De dame Euain awan en le cauchie.
Me vint lancier amours ſi foꝛt hurter.
k'il m'en connuint amer dame ſoufie.
Dont li wi hais. ſachiez ne faurra mie.
Mais ke ioir puiſſe de ſon gent coꝛs.
Car d'un viez ſach li fera wardecoꝛs.
Je li ai dit ſ'ele me veult amer.
ke lues errant que l'arai fianchie
ke moi et li fe rai je pour mener.
ſeur .i. be niel et en no compaignie
ara vieſtut mainte vieſe quirie
Et maint flaſſart trainant par les coꝛs.
Dont au huer ſe ra granz li depoꝛs.
Je me douch moult chiertes de l'aſſoter.
ainz ke l'amours ſoit de .ii. baſtie.
car tres ier ſoir me vint on raconter.
ke ma dame iert ſeur moi toute es ragie.
et tout pou chou ke je deue une fie.
Avoir eſcrit en ſen huis par dehoꝛs
chaens n'entre hons k[e] ne crie ahoꝛs.
Mais pour ſen chier .i. petit raſſeuſer.
li dis oꝛains tres douce renuoiſie.
C'oꝛ me laiſſiez .i. petit triſkoter.
et je ferai trop pis une autre fie.
Et ele diſt ienel te pardoins mie.
Se ens ou lit n'en eſt fais li [r]acoꝛs.
S'amaiſſe miex ke piecha fuſſe moꝛs.
Diex ki poꝛroit vir ſans es poenter.
le douche riens quant elle eſt deſloije.
et d'un ſeul bꝛac douchement acoler.
il avroit bien povreté eſſau cie. Dame pour ce dirai je a chiere lie
ſouuentes fois en vo non ces recoꝛs.
Qui chatif ſiert caitis eſt ſes apoꝛs.
Je pꝛi amours ke me can chons muchie
ſoit en .i. trou ou ne puiſt eſtre oïe.
foꝛs de celui ki riſt comme uns butoꝛs.
quant je li doins de mon gros fil retoꝛs.
Talens me vint ceſte ſemaine.
ſai miex montant que chiex ki fait les dez
car boine amour a ſe dueur me mainne.
Si c'on m'a dit. ke j'en ſui amendez.
Et que j'ai ſens aſſez pour avoir dꝛue.
et joie en croiſt en mon cuer ſi tres dꝛue.
k'il ne ſi puet combiner nul cou rous
fa ge dont ſens quant je ſui amourous.
Se mes pourpos me puet durer quinſainne.
entiers par quoi il ne ſoit eſchardez
je ne poꝛrai mal emploier ma paine
en parſervir celi dont rewardez
ſui moult ſouvent ſi toſt que leur veue
ele me diſt li douce de ve nue.
hé biau jehan ke vous me ſanlez douz.
Mais je ne puis amer ces vielz rodous.
Et avec ce percui je a ſen alainne
k'il couvenoit ke de li fuſſe amez
car au pꝛijer le pꝛis en boine vainne.
ſi n'en poꝛ rai par dꝛoit eſtre blaſmes
Car on m'avoit ja conte en ſe rue.
ke li dame trop volentiers mengue
tar te rouchiaus. ſi j'en donnai du rous
par chou me fu tous ſes penſers derous.
Elle m'a dit et ſ'eſt choſe chertainne.
c'uns cours varles ſ'a a non cau paſtez
li a liuret tout c'eſt yuer fontainne.
ſi l'en ama Mes il ſ'en eſt vantez
ſarai l'amour et chuis l'ara perdue
et avec ce iert ſe buire fendue.
ſ'il vient jamais crier li mau uais glous.
fontainne en lieu dont je ſoie jalous.
Celle qui j'ame filoit a uant hier lainne.
Qui miex valoit que ne fiſt li filez.
Si li dis bas tres dou che caſtelainne
laiſſieme aler ſi pau ke vous vo lez.
Deſouz vos dꝛas pour ſentir vo char nue
et elle dit j'ai eſté effondue.
Si k'encoꝛ ai ſi tres mal la deſſouz.
ke je ne puis chou la faire pour vous.
Chancons fai tant que ſoies entendue
de ma dame quant je t'arai perdue.
fui t'ent muchier entre ſes .ii. genoulz
lues que ſeras es chapee de nous.
Le miex tumant de tout no riviere.
me fiſt amours l'au tre jour enamer
entours .iii. jours le laiſſai eſtraiere
quant le reuinch n'en peuc mie trouver
perdue l'eut ſe ne ſeuc ke penſer.
Dont m'en alai a la maiſon no pꝛeſtre.
la le trouvai ne ſai ke ce puet eſtre. Mais on peüſt leur kemiſes nouer.
S'en l'eure fis no preſtre mate chiere.
nus ne m'en doit ce m'eſt avis blas mer.
car il ahierſt ma dame par derriere
enſi ke il le voſiſt eſtranler.
Dont m'eſtreuai moult foꝛment a plourer
car je vic tout parmi une feneſtre
Mais il tenoit .i. baſton de genieſte.
pour chou n'oſai le paupiere lever.
Un petit mis en reſpit me maniere.
ſi m'en alai en no maiſon arriere.
puis m'en reuinc de goutiere en gou tiere.
moult bien warnis d'eſpee et de boucler.
grant ſanlant fis de no pꝛeſtre tuer.
mais il m'ahierſt errant par le poing dieſtre
[puis] me bati a des tre et a ſeneſtre
tant qu'il m'eſtuet en .i. van rapoꝛter.
Ioians ſerai foy que je doi /ſaint pierre.
S'enſi me puis a ma dame acoꝛder.
Car je ſai bien que n'eſt pas couſtumiere
d'autrui ami a dilaier ne haper
Des dames doit la baniere poꝛter
en a mour eſt boullans et ſaude et pieſtre
plus ke ne ſoit une quaille campieſtre
partant ne puis ſ'amour ſeur aca ter.
De tel ieu ma iouet ma dame chiere.
De quoi il n'a en moi que deſtourber
Mais non pourquant une ſiene buiniere
a tant bꝛaſſet pour le pis eſciuer
que li pꝛeſtres doit madame apoꝛter
par pais faiſant au coꝛon de no ieſtre.
et ſ'eſt crokiet k'au plus pꝛés d'une dies tre
ne puet jamais nul joꝛ a li parler.
Dame veilliez me canchon Rekaner
Je vous donrai .i. palefroy en deſtre.
Car n'a fiert pas a dame de vo ieſtre
ke voiſt a pié ſes aumoſnes rouuer.
De toute honnour avoir et maintenir
eſt boine amour li pꝛe miere rachine
bien le mous tra Diex quant cha ius ve nir
voult des haus chieux dont nature devine
et vraie amours le fiſent remanoir
en /le vierge ki ſi fiſt ſon de voir
ke ſen vouloir fiſt du tout en Dieu traire
par vni te de leur .ii. cuers .i. faire.
Ainsi amours les ſiens ſet enrichir.
Ses li cuers filz ke touz ne ſ'i acline.
quant ſi bel fiſt /cele vierge obeir
au vouloir Dieu ke des ciex eſt royne.
Se hautement che doit chaſcuns ſavoir.
que des chieuz a le ſouverain pooir.
Autel que Diex che ne puet nuls retraire
puis c'uns voloirs entr'aus .ii. les apaire.
Car puis c'uns cuers ſe veult d'un departir
Pour ieſtre en lui amours en lui decline.
Car tout vient d'un la doit tout revenir.
ki chou n'en ſuit folement adeuine.
Car cuers ſanz lui puet en lui concheuoir.
le saint eſpir ki ſe fait apparoir.
lui tierch tout ſeul perſonne d'un afaire
et de ces .iii. fait .i. Dieu chieus doit plaire.
Amans qui veult dame et amours ſervir.
touz jourz conuient ke de ſen cuer afine
le bien du mal. lui deſplaire et hair
et pꝛendꝛe en Dieu treſtoute ſe doctrine
Car ki de li cuideroit riens avoir.
riens ne feroit riens ne poꝛroit valoir.
Mais chuis qui tient qu'il ſoit nieus ex emplaire
a d'eſkiuer chou qui doit Dieu deſplaire.
Bien ſeult amours lui laiſſant conuenir
en /la Vierge faire oeu ure noble et fine.
Quant en ſes flans fiſt deitez veſtir
hu manite. vnitez l'en fiſt dig ne.
Dont ne ſe puet pechier res decevoir.
Se li ſervir met du tout ſon eſpir.
d'avoir merchi de li le puet eſtraire.
Ch'eſt uns en Dieu nus moi iens ni repaire
Dame en penſant au pꝛis de vo viaire.
me vint chis diz en vous loant me maire.
Qui conques veult en haute honnour mon
Metre ſe doit a la dame ſervir.
en qui Diex voult pour le monde ſauver.
D'umainne char ſa deité couvrir
Et vint chauis aparoir com homs moꝛteuz
che doit chaſcuns ſavoir.
car en es flans de /le vierge Marie.
dedens. nuef mois pꝛiſt char et ſanc et vie.
Car pour ſes biens a tous les bons mouſtrer
voult Diex ſon coꝛs en /la vierge nourrir
vierge au conchoiure et vierge au de liurer.
et ce ne pot ne ſavoir ne veir.
anemis pour ſon pooir.
que femme en li peüſt fruit concheuoir.
ki ains n'eüſt d'omme eut compaignie.
mais Diex poꝛ ce l'avoit edefije
Dont doit chaſcuns ſi loiaument ouvrer.
k'il puiſt l'amour /le vierge deſervir.
Qui touz nous puet vers celui racoꝛder.
ki pour nous vouls ſon coꝛs en .iii. partir
S'en fiſt en chiez re manoir le deité
et chaius re ceuoir l'umanite
moꝛt en crois a haſchie.
li saint eſpirs fu la tierche partie.
Tant vaut amours che puet on eſpꝛouuer.
ke par amours veut Diex en crois moꝛir.
ſ'il nous ama nous le devons amer.
ne nous devons point de li retolir.
quant de ſi tres chier avoir nous racheta
quant il nous vout rauoir.
ke de ſon coꝛs fu la debte paie.
poꝛ aquiter tout humaine lignie.
Coꝛs pour les cuers en touz biens doctriner.
ki de vous ont vierge le ſou uenir.
bien deüſt avoir le cuer amer.
quant vo chier fil veiſtes moꝛt ſouffrir
pour nous et par ſon vouloir.
Oꝛ conſentez que chaſcuns ſen devoir
fache ſi bien /vier ge mere et amie.
a vo douch fil k'ame ne ſoit perie.
/Vierge a vous pꝛi main et ſoir.
ke vous veilliez m'ar me remanteuoir.
au deſtroit jour ou elle iert mal bail lie
ſe de vous n'a envers vo fil aie.
Je pꝛi amours que touz jours me pourvoie
du boin vouloir ke j'ai de lui ſervir
car amours eſt cius ki nous rendi joie.
c'/adans avoit fait par pechié perir.
Et pour ce fuche ſachiez li Sainz eſpirs
en /la Vierge envoijes.
Mais au venir ne a la departie
virginitez n'i fu point amenrie.
De chou ſavoir a mis mon cuer en voie.
li granz deſirs que j'ai de deservir
l'amour celui qui pecheours ravoie.
de qui chiex veult Sa deité couvrir
ki del monde eſtoit li kies
par chelui fu anemis enguignies.
chou qu'il donna il ne retoli mie.
Mais il le rent par l'umainne partie.
Frans cuers gentilz ou touz biens mouteploie
Il conueniſt la deité mentir
Se l'anemi vouſiſt tolir ſa pꝛoie.
Mais il le fiſt par ce lui reſaiſir.
qui en vous fu herbergiez.
Mais ainz en fu ſes coꝛs cruchefijes.
K'aquitez fuſt vers le pere de vie.
Li granz pechiez k'/adans fiſt par folie.
Plus douche empꝛiſe em pꝛendꝛe ne poꝛroit.
ke vous ſervir /mere du saint eſpir
et /vo chier fil n'eſt dꝛois que j'en recroie.
car pour nous voult ſon digne coꝛs offrir
aus faus /Juys renoiez.
et conſenti qu'en .v. lieus fu plaiez.
ſi que du ſanc fu li pierre perchie
et li ſolaus en ot luour cangie.
/Dame d'amour ſage loiaus et coie
pour pecheour. vot /vos filz eſtablir. le ſacrement
car kiconques le croie.
li ane mis n'a pooir du tenir.
tant eſt de li deſuoijes.
/vierge loiaus c'oꝛ vous pꝛengne pitiez
de chiaus qui ſont en pechié par ueulie
c'au deſtroit jour leur pꝛeſtez voſtre aie
Se j'ai fait plus de pechiez
ke je ne doi. /vierge ſi de pꝛiez
/voſtre chier filz ke pe nanche kierkie
me ſoit par quoi m'arme ne ſoit perie.
De boine amour riens dire ne ſaroie.
foꝛs que ch'eſt Diex ki pour nous fiſt pꝛeſent
de /ſon douch fil /la Vierge ſimple et quoie
et elle y voult obeir ſimplement.
dont je croi bien treſtout certaine ment
k'ele en conchuit fruit de vie.
ki rachata /Adam et ſa lignie
par ſen douch plaiſir.
bien l'en de uons amer et conioir.
Et iou d'amour partir ne me vauroie.
Car a mours eſt Diex ki donne ſa gent
voloir d'amer povres ki uet la voie.
ki pecheours fait aler a tourment
de coi je di que chius vit bonne ment.
ki ſiert de volenté lie.
/le mere au roy qui ſeur touz a baillie.
Car Diex ſanz faillir
veult ſes ſeruans loꝛ ſeruiche merir.
Il eſt bien dꝛois que mes cuers ſi apoie.
/vierge ke vous aidiez abondamment
le pecheour ki par vous ſe ravoie.
Car qui a vous de volenté ſe rent.
/voerge roy aus il a bon ſentement.
ke /vos filz n'oublie mie.
chou k'amans fait pour vous
/vierge Marie. Che doit on ſentir.
Que c'eſt granz biens da me de vous ſervir.
Amours ſ'autre bonté de vous n'avoie.
foꝛs que le bien c'on pꝛent ou ſacre ment.
S'eſt il raiſons que d'amer ne recroie.
Dieu qui tout chou fiſt pour no ſau uement.
car ainques nus n'ama ſi tenrement
com Diex qui paiſt ſa maiſnie
de ſen douch coꝛs et toudis moute plie.
che doit on tenir.
k'a tel ſeignour doit chaſcuns obeir
/Dame qui touz les des uoiez ravoie.
/vierge on vous doit ſervir deſirau ment.
Car qui vous ſert il conchoit ſi grant joie.
ke nus delis a cheli ne ſe pꝛent.
car /li Filz Dieu qui ne faut ne ne ment
a ſe gloire appareil lie
pour recheuoir chiaus de voſtre partie.
/vierge grant deſir
doit chaſcuns cuers avoir pour la venir.
/Vierge ſachans veillies ieſtre en m'aie.
Si que maintenir
me puiſſe en bien et touz pechiez fuir
Je di ki veult en noble pꝛis monter.
Il doit amours et ſa dame pri
ki Dieu poꝛra ki tant fait a loer.
com chius ki a tout le monde a jugier.
C'eſt li roys puiſſanz
de nous ſau uer fu engrans.
quant des chieus vint humanite veſtir
en /la Vierge ke chas cuns doit ſervir
Che me ſemont de loi aument amer chou k'amours veut les ſiens ſeruans aidier.
amours eſt Diex ce puet on eſpꝛou
uer.
car pour amour ſouf fri ſon coꝛs plaijer.
dont li vermaus ſans
iſſi hoꝛs ſi habondans
ke les pier res en fiſt fraindꝛe et par tir
et le ſouleil en connuint oſcurcir.
Et pour ytant ſouffrir et endurer
veul chou que Diex me voꝛroit envoier
Car on ſe doit en lui bien affier
car de ſon coꝛs vont no debte paier
pour nous faire franz
ſouffri les tourmens ſi granz
en la crois qu'il convint ſon eſpir
huers de ſon coꝛs des ſeurer et partir.
Dame d'onnour pour tous cuers doctriner.
/vier ge loiaus en vous n'ot que courchier.
quant /vo chier filz viſtes a moꝛt liurer.
car de ſi pꝛés le vouliez apꝛochier
comme obeiſſans.
ſe il n'eſtoit ſouffiſſanz
de bien paier avec vouliez moꝛir.
grant bonté fu bien fait a deſer uir.
Qui bien voꝛroit a le bonte penſer.
/vierge de vous ne ſe doit eſmaier.
cuers ki vous ſert et veille reuuarder.
les biens que vous voulez appareillier.
les loiaus amans.
E /dou che vierge ſachans.
C'oꝛ conſentez que chaſcuns puiſt venir
a le gloire qui dure ſanz faillir.
Che ſeruentois doi je bien pꝛeſenter
a vous /vierge pour nous le veilliez furnir
oꝛ le veil liez en pité requeillir.
S'amours n'eüſt on ques eſté en Dieu je quit
ſavoir de fi k'il n'eüſt ja humanite priſe
en femme en qui deſcendi.
Et de li naſki.
et pour la folie
k'/adans fiſt par glouternie
vout moꝛr en croiz reche voir
/li dous roys iheſus.
che fu pour les ſiens rauoir.
qu'il avoit perdus.
Et puis que Dieux nous a mouſtre
comment il nous ama je di.
ke nous devons ſanz fauſſeté
lui amer et /ſa mere auſſi.
a cui je m'otri. car ſa douce aie
eſt a touz chiaus appareil lie
ki font ſon vouloir.
car devant Dieu de laſus
fait les ſeruiches paroir
de ſes loiaus dꝛus.
Moult a chuis le cuer fourſene.
ki la dame met en oubli.
ki poꝛta le digne clarté.
de coi tout cil ſont eſclarchi
ki ſont Dieu ami.
/la vierge Marie
touz jourz pour ſes amis pꝛie.
pour ce main et ſoir
le doit ſervir plus et plus.
caſcuns bien fait ſon devoir
k'a li ſ'eſt rendus.
Il ſont aucun cuer a ueule
par temptation d'anemi.
ſi qu'il ont Dieu entr'oublie.
Mais bien poꝛront avoir merchi.
ſ'il veulent cheli. ki /mere et amie
eſt Dieu ſervir ſanz boiſdie.
car d'iaus eſmou voir.
fera ſi boines vertus
k'anemis n'avra pooir
d'iaus faire iraſcus.
/Dame nourie en honnes te.
/Douche vierge au coꝛs ſeignouri.
veilliez a voir de moi pité
/mere Dieu che ſeruentois chi
ai pour vous furni.
de volenté lie.
l'ai fait bien a emploije
tieng ma painne voir.
oꝛ ſoit de vous retenus
dame ſ'iere ſanz doloir
de joie ueſtus
/Vierge je vous pꝛi
/mere Dieu pꝛoiſie.
la ou Diex ve oir n'oſera en parlant nus
deſtournez nous de
Sour toute riens a amours ſeignourie
Et tele amours eſt Diex ki ſe veſti.
d'umanite en /la vierge Marie.
ſi ſainte ment puis k'il en eut a li
par /ſon angle le nouvele tramiſe
c'onques de chou ne ſ'en fu entremiſe
nature ainz ſ'en eſbahy.
quant par li fait ne fu mie
Amours de vous et de voſtre maiſtrie.
nous devons bien loer car mal bailli.
eſtiens et moꝛt quant pour nous rendꝛe vie
vos dignes coꝛs en la crois moꝛt ſouffri.
la endꝛoit fu tel /da me d'ire eſpꝛiſe.
Se ne fuſt homs qui pites n'en fuſt pꝛi ſe.
ki adont eüſt oÿ
le duel de mere courchie.
Amours je n'ai d'autre riens nule envie.
foꝛs k'aie a vous del tout ſi obey.
ke m'arme ſoit en vo gloire eſſauchie
ou vo ſaint ſont et chele que je di.
ke vous avez par dalez vous aſſiſe.
a grant honnour ſes ſa ges chiex ki viſe.
k'en fin ſe voie enrichi
de ſi douche compaignie.
/Dame d'onnour et de touz biens garnie
en cui tou te virginité floꝛi.
/coꝛs pꝛe cieus et de royaus lignie
/medecine pour tout avoir gari
.I. pecheour quant laiſt ſe fole empꝛiſe.
pꝛiez /vo fil /vierge tres bien apꝛiſe.
k'il ait de m'arme merchi.
Si k'ele Ne ſoit perie
Dame ſeur moi avez auoerie.
et ſeur les sains /vo douc fil autreſſi.
car quant tenra ſeur humaine lig nie.
ſon jugement Diex et il iert ainſſi.
ke toute s'iert en ſe pꝛeſence miſe
tout tranſleront ſainte eglyſe deuiſe.
k'il n'i avra ſi hardi.
foꝛs Dieu et vous ki mot die.
Dame veilliez e de vous ſoit oïe.
cheſte canchons ſeruentoiſe k'auſſi
me veilliez vous aidier. /Dame pꝛoiſie.
k'en voſtre honnour l'ai apoꝛtee ci.
Je croi k'amours ne ſera ja laſſee.
ne nuit ne jour de men cuer traveillier.
amer me fait trop eſcaufee
dame ki n'a ne moi ne mon cant chier.
je ne le ſeue onques tant a plakier.
ke me voſiſt es couter.
ainz fait adies quant le doi
a parler de guignau.
Tout ainſſi m'a penet mainte journee.
k'ainc ne le poc de riens apꝛeuiſier.
bien y parut ne ſai kele veſpꝛee.
quant je cuidai a lui .i. pau luitier.
Car ele lues comme ras de grenier
ſali pour moi eſcuier
ſi treſbucha ſi foꝛt k'au releuer.
vit aſes pꝛés dou barbau
On ne fu che meſchean che pꝛouvee.
quant je le vi deuant moi treſbu chier.
ke neuc .i. ſac ſe l'euſſe empoꝛtee
ſ'euſſe fait le ſot a l'enkierkier
et ſi eüſt moult dur oef a dokier.
ſ'ele ſe voſiſt creter.
elle oſaſt bien teus .xl. auuarder.
ke je ſui touz a .i. trau.
Mais ja pour ce n'iert de moi redoutee.
car ſ'ele tout me devoit vif mengier
ſe li ſera ma beſoingne com
Dont vers les rains giſent li deſirier.
Diex ki me tient ke ne li voiz pꝛoi ier
k'elle me laiſſaſt hurter ainc c'oꝛe dont nel poꝛroit endurer
poꝛ ſen clau
Me dame eſt ſi de ſ'amour appꝛeſſee
commen poꝛra aſſez toſt fourlouchier
Car tantoſt eſt bele coſe hapee.
mais je l'irai entre ſait a plaidier.
et ſe je puis tangonner et bꝛoijer
k'el le me veille enamer.
Se ne li fach laijer le regiber.
Dont n'a il kieure en hayn nau.
Je ne ceſſai .ii. nuis a de veillier
pour ceſte can chon trouver.
Oꝛ le voꝛrai a chelui preſenter.
poꝛ cui j'ai moult le cuer flau.
Soit toꝛs ou dꝛoiz par faute de ſanté.
ai moult lonc tans d'amours eſté deſpres.
mais Dieu merchi j'ai le mal encante.
tant que je ſui de dame amer eſpꝛis.
ſi n'ai mie che m'eſt avis mes
pꝛis.
car je ſai bien k'en tres tout ſon viſnage
n'a ſi tres bien tenchant ne ſi lunage.
Pour che le ſai k'ai avec lui eſté. velle a maint biel cop donnet
ke pris bou riel waingniet
et bouriel conqueſte.
amours merchi de chou k'ai entrepꝛis.
Car quant je weil pour eſſauchier ſe pꝛis.
amours mi fait traitier de mariage
errant le va nonchier en ſon ruage
Hé; Diex con j'ai tres bien men cuer plante.
Si fuſt hiernus il fuſt tantoſt repꝛis.
Mais yuier crient ke ne l'ait ſouſplante.
avec tout chou ke ma dame a repꝛis
ke j'ai mon cuer en ſon coſtet repꝛis.
mais non ai voit ainz ne l'en fis dama ge.
tres puis le jour ke je l'en fis hommage.
Si m'ermerueill ki telle cruauté li diſt
de moi par Dieu de paradis.
ainz ne penſai vers lui deſloiauté.
Mais boin voirs eſt quant l'acointai jadis
couvent li euch ſens n'i ſeroit jadis
pour ce le veul amer en ſon uſage.
et li amer autant ſote ke ſage.
Dame pour vous tenir ma loiauté
vous veil pꝛoijer ke vos cuers ſoit touz fis.
de chou ke vous en vo deſloiauté
vous mainte nez car ch'eſt voſt granz pourfis
et ſachies bien de chou ſui je touz fis.
k'a che Noel arez vo noelage.
S'il me devoit couſter mon puchelage.
Marien mau coꝛs ſera chis caus tramis.
car je ſui moult durement ſes amis
et ſ'eſt bien voires plus des pierte
/Gilles fachuel fai tes mi che meſage.
Plourez amant car vraie amour[s] eſt moꝛte
en cheſt pa is jamais ne le verrez.
a nuit par nuit vint bus kant a no poꝛte.
l'arme de li qu'enpoꝛtoit vns mauf fez.
Mais tant me fiſt li dyables de bontez.
l'ar me miſc jus tant qu'ele ot .iii. oes pus
et par ces oes iert li mons retenus.
che truis liſant en un kanebuſtin.
ou je le mis en eſcrit ier matin.
S'eſt bien raiſons ke chaſcuns me depoꝛte
tant que dite vous ſoit li veritez.
des nouveles que je vous chi apoꝛte.
Moꝛte eſt amours enſi que vous oez.
Mais em bꝛief tans ſachies les rauerez
au departir le dyable diſt /bergilius
quant il repꝛiſt l'arme qu'il ot mis jus.
et le me miſt de roumant en latin. Si qu'il eſt chi eſcrit en par chemin.
Accipite /li englais. ki ait toꝛte
l'une des rains et ſe ſoit bien cou wes.
celui querens qu'il ſoit de tele ſoꝛte
et de .iii. oes couuer li pꝛieres.
Et ſ'il les keuue eſkiepir les verrez
dedenz .viii. iours et ſ'il y avoit plus.
Ne pens ſez ja que li fruis ſoit per dus.
Naitre en convient amours en .i. cretin
l'es kierpe au col a loy de pe lerin.
Et ſ'enſi eſt que foꝛ tune li foꝛte.
ait fait amours naiſtre dou dies tre lez
a cheſt /engleſke qui en che ſe depoꝛte.
je vous dirai ſeigneur que vous ferez
encontre amours tout enſaule en yrez.
Se li donra chaſcuns .ii. croſle cus.
loꝛs li verrez demoustrer ſes vertus
a le maiſon raſſet ou au defrin.
pour le grant feu et le flair du foꝛt vin.
Cheſte choſe foꝛment me reconfoꝛte.
Se vous dirai pourquoi ſe vous[ volez].
onques ne fui de paſſion eſcoꝛte.
Si bien te nus es bꝛas ne es coſtez
que je ſerai d'amours c'eſt veritez
de quelle eure que ſoie reueſtus.
Mais vous veés bien. que je ſui tres touz nus.
Se diroit toſt amours va ton chemin
Car qui m'agai bon a pa rent ne couſin.
Par lonc tans ai eſté triſtes et mus.
Mais boine amours de cui ſui raueſtus.
me fait can ter pour dame de haut liu.
que j'en amai awan a /.ſaint Quentin.
