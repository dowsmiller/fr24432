Seigneurs qui ci eſtes venus
Petit et grant Ionnes et chanus
Il vous eſt trop bien avenu
Sachiez devoir
Je ne vous weil pas decevoir
Bien le pourres apeꝛcevoir
Ains que men uoiſſe
Aſees vous ne faites noiſe
Si eſcoutez ſil ne vous poiſe
Je ſui .i. mires
S'ai eſté par diveꝛs empires
Du caire matenu li ſires
Plus d'un eſté
Lonc temps ai avec li eſté
Grant auoi i'ai conqueste
Meꝛ ai paſſe
Simen reuing par lamoꝛee
Ou j'ai fet moult grant de moꝛee
Et par ſaleꝛne
Par burienne par biteꝛne
Enpuille en calabꝛe en luſeꝛne
Ai heꝛbes pꝛiſſes
Qui de grant vertu ſont eſpꝛiſes
Sus quel que mal que ſoient miſes
Li maus ſenfuit
Juſqu'a la rivieꝛe qui bꝛint
Dun flun deſpieꝛres joꝛ et nuit
Fui pieꝛres querre
Preſtres iehan ja fet gueꝛre
Je noſe entreꝛ en la terre
Je fui au poꝛt
Moult riches pieꝛres en apoꝛt
Qui font reſuſciteꝛ le moꝛt
Ce ſont feꝛrites
Rubis. iagonces margueꝛites
Grenas ſtopacez
Et tella cpms et galagaces
Demoꝛt ne douteꝛa manaces
Cil qui les poꝛte
Fox eſt quiſe deſconfoꝛte
Na garde que lieures len poꝛte
S'il ſe tient bien
Sina garde de bai dechien
Ne de rechan daſne ancien
S'il neſt couars
Il na garde detoutes pars
Charbon ne los et garolas
Qui ſont tuit inde
Heꝛbes a poꝛt des deſeꝛs d'innde
Et de la terre lincoꝛinde
Qui ſiet ſus londe
Eſquatre parties du monde
Sicomme il tient alaroonde
Oꝛ me crees
Vous ne ſavez cui vous uees
Teſſiez vous et ſi vous ſees
Veez meꝛbeꝛie
Je vous di par ſainte Marie
Que ce neſt mie feꝛpeꝛie
Mes grant noblece


A pou depainne
De toutes fieures foꝛs quartaine
Garis en mains d'une ſemainne
Ce neſt pas faute
Et ſi garis de goute fautre
Ja tant nen eꝛt baſſe ne haute
Toute la bat
[Se la vainne du cul] vous bat
Je vous en garrai ſanz debat
Et de la dent
Gariſie trop apeꝛtement
Par .i. petitet doignement
Que vous diroie
Oez comment ien confirai
Ja auconſire ne mentirai
Ceſt ſans riote
Prenez ſain de la marmote
De la meꝛde de la linote
Au mardi main
Et de la fuelle du plantain
Et de leſtront de la [putain]
Qui ſoit bien vielle
Et de la poudꝛe deleſtrille
Et du rouil de la faucille
Et de la laine
Et de leſcoꝛce de lauaine
Pilee premieꝛ joꝛ de ſemaine
Sien feꝛes
.I. plaſtre et du jus laueꝛez
Ladent. lemplaſtre meteꝛez
Deſus la ioe
Doꝛmez .i. pou je le vous loe
Sau leveꝛ nia meꝛde ouboe
Diex vous deſtruie
Eſcoutez ſi ne vous ennuie
Ce neſt pas joꝛnee de truie
Cui poez faire
Et vous cui lapieꝛre fet bꝛeꝛe
Je vous en garrai ſans contraire
Se gi mes cure
De foir eſchaufe de routure
Garis je toſt adés meſure
A que qu'il tourt
Et ſe vous ſavez homme ſourt
Faites le venir a ma court
Ja ieꝛt touz ſains
Onques anul joꝛ noi mains
Se Diex me gariſt ces .ii. mains
Qui loꝛra ja
Oez ce que len mencheꝛia
Ma dame qui men voia ca
