Entre Engleterre Et Noꝛmendie
Cefurent .ii.
Je croi que ce ſeꝛoit Mes pꝛeus
Par ſaint thoumas
Moult eſt folz qui ſe clainme mas
Au premieꝛ cop
Oꝛ i feꝛons treſtout a cop
Sur les chaitis
Bons eſt touz joꝛs lipains faitis
D'oſtoꝛement
Je le vi plus noir qu'errement
De duel et dire
Nus ne pourroit conteꝛ ne dire
Sa biauté
Qui ainme honnoꝛ et loyauté
Il eſt garis
Je fui devant ieꝛ aParis
Apꝛendꝛe dart
Tiex ſecuide chaufeꝛ quiſart
S'avient ſouvent
Il a ayuri .i. ciyyent
De buueoꝛs
Mencongnes de precheoꝛs
Nous ont honni
Tout li doi neſont pas onni
De vostre main
Ditez iuenrez vous demain
Se Diex vous gart
Elle me geta .i. regart
Qui ma tue
Vos dꝛapel furent il bue
Qui ſi ſont blanc
Auiz me tient une goute u flanc
Contre le ſoir
Se Diex te garte dime tu voir
Eſt il pendus
Les ſairemens sont deſfandus
Ce ma len dit
Dras il en a tant aulendit
Que ceſt miracle
La poſtole et le patriache
Si ſont moꝛt
Ceꝛtes moult eſt fox qui ſa moꝛt
A pechié faire
Il na mes ne prev[o]ſt nemaire
Enceſte ville
Combien ail iuſqua saint gille
De roem
Bifes on leſfait acaam
Bonne et belle
Sonce dames ou damoiſſelles
Par dela
Ce fu .i. cleꝛc qui auala
De ce ſolieꝛ
Mauvés meſtier a en colieꝛ
Se Dieus meuoie
Il eſt moꝛs liquens deſavoie
Il ne vit mais
Ceꝛtes onques nen trai mes
Enloheꝛaine
Souſſecretain vi chanteꝛ raine
De coulons
Le uons matin ſe nous voulons
Faire joꝛnee
Aſtu ta citole atempꝛee
Au vileꝛi
Par ſaint lienart d'andeli
Iemuir de ſoi
Les bles il sont tuit clos deſoi
En alé maingne
Je ne cuit mais que ceans maingne
En ceſte rue
Il neſt tel herbe comme rue
A regardeꝛ
Nus hons ne ſen poꝛroit garder
De traiſon
Qui eſt longuement en pꝛiſon
Neſt mi aiſe
Seingneur aiie riens qui vous plaiſe
Dites le moy
Ceſt anoyon que saint eloy
Eſt aoure
Il ouuient que tu me des armes
J'ai trop de chaut
Oꝛ ifeꝛons de chaut en chaut
Il ſont alé
Ceſt trop bon mes de buef ſale
Et main et ſoir
Lagoute qui mepriſt eꝛſoir
Fu elle foꝛt
.II. lieues a de chaſtiau foꝛt
Juſqu'a cheureuſe
Par Dieu fame neſt pas voiſeuſe
Qui des vvide
Helas ma bourſe eſt toute vvide
Demonnoie
Maleureus eſt qui ſe noie
De ſon gré
Par un bien petitet degre
Va on bien haut
Il ne me chaut conuint il aut
S'il ne manuie
Ceſt trop anieus temps que lapluie
Ce me ſemble
Elas tretout lecueꝛ me tranble
Il mueꝛt de froit
Je ne fui onques ſi deſtroit
Com deloꝛeille
Prant ces des ſiles apareille
Peꝛ apeꝛ
Il ſeꝛa ja temps deſoupeꝛ
Metez la table
Onques ne ſos rommans na fable
Raconteꝛ
Iuſqua combien ſeſtu conteꝛ
Quans poins aci
Je nentrai onques agaci
Jour de ma uie
Entre traiſon et envie
Ont pris bataille
Eſce panel ou rois ou quaille
Soꝛ ton col
Diſtu que celle que ja tol
Neſt pas coꝛtoiſe
Je ui que devant ieꝛ a pontoiſe
Un beꝛbeteꝛ
Onques degrant pieꝛre geteꝛ
Noi voulenté
Metent quant il sont bien ente
Sont moult plaiſant
Onques namai chien ant
Ne jour ne nuit
Lariens du mont qui plus menuit
Ceſt tart couchier
En coꝛ neſet ſon nes mouchier
Cilz qui la va
Celle qui eꝛſoir me lava
Neſt pas pucelle
Par .i. ſeul meſtrait demeꝛelle
Lai peꝛdu
Foi que tu dois saint honnoꝛe
Court mes griache
Nostre dame la ſetenbꝛeſche
Elle eſt paſſee
Mainte fame ſi eſt fardee
De coton
Par amour oꝛ leſcouton
A fran baiſſe
Maint homme en ont eſté boiſe
Par faus regart
Tous joꝛs vaut miex oe que gart
A pentecouſte
Ceſt .i. meꝛrien qui trop me couſte
Que vilain
Fuſtu onques a saint gilain
Ci doi lauoie
Ceꝛtes iainme saint germain enlaie
Pour poiſi
Onques ditel chaſtel noiſi
Poꝛ ſeioꝛneꝛ
Di moy feiſtu atoꝛneꝛ
Mes eſpeꝛons
Oꝛi parra quel la feꝛont
Que il vous vienent
Qui ſont ces gens quilaſetienent
Ence val
Onques rollant ne perceual
Nefiſt tant darmes
Vois com cil la eſt eſperdu
Qui nous regarde
Ou pert moult par mauveſſe guarde
Eſpꝛouuelai
Ondit quele eſt aueꝛdelai
La madelaine
Fuſtu onques ſainiez de vaine
Ne ment mie
Ceſt moult bon mes agence aillie
Que friture
Se Diex te doint bonne aventure
Mainne mi
Ce pot neſt pas plus que demi
Tu as beu
Je ſi bien yuri et beu
Gi ai eſté
La grant douceur du temps deſte
Me re confoꝛte
Celle qui ſiet acelle poꝛte
Matrai
Voi com cilla eſt eſbahi
Iecuit qu'il penſe
Tu mens ce neſt mie deſpenſe
Ainz eſt bon vin
Oꝛ ibuuons car je defin
Noꝛeueꝛie
