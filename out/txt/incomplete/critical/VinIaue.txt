Je fui l'autrieꝛ a une feſte
Au partir. me dolut la teſte
Pour ce que je bus vins diveꝛs
En mon chief monteꝛent li vers
Qui me firent ce diſt diſteꝛ
Que vous moꝛrez ci recoꝛdeꝛ
Li Diex damours ſafeſte fiſt
Mes noiſſe et contens la deſfiſt
Des vins qui ce plet entameꝛent
Et puis enſemble ſe mesleꝛent
De bouche entreus ſe deſmentirent
Et a bien pou ſe desmentirent
Pour ce que chaſcun vouloit eſtre
De plus honnoꝛe et le meſtre
Biaune clameci et auceꝛre
Miſtrent leſpee hoꝛs du fueꝛre
Et cuidieꝛent faire vergoingne
A saint iejan et a gacoingne
Et dautre part a la rochelle
Ains commanca la querelle
Car chaſcun ſemiſt adeſfance
Loꝛs fiſt Diex damour deſfance
Q՚ plus ne sentremenaſcaſſent.
Aincois leur reſpons. propoſaſſent.
Sicomme a chaſcun pretendꝛoit
Et ſur ce dꝛoit il leur rendꝛoit
Selonc le miex que il ſaroit
Et par le conſeil qu'il aroit
Des vins qui venus ieſtoient
Et de la pes sentremetroient
A celle joꝛnee aſſenee
Biaune iuint la lance levee
Vin d'aucueꝛre et de clameci
Chaſcun d'eulz a dis vés me ci
Nous nous preſantons ſans delai
Tous ceus furent d'une partie
saint iehan ne ſoublia mie
Et gaſcoingne qui li eſt pꝛés
Eſt venue tantoſt apꝛés
Et avec ce dꝛecier leur voille
I vindꝛent anio et rochelle
Ces .iiii. en ſemble bien ſetindꝛent
Par devant le Dieu d'amours vindꝛent
Qui ſeoit entre .iiii. vins
Qui eſtoient meſtres des vins
Ceſt vin grec et vin de granache
Chaſcun ot foꝛree ganache
Vin muſcadet. et vin de chipꝛe
Veſtus decovuertures dyppꝛe
Ces .iiii. a court furent venu
Cil ſont au conſeil retenu
Le Dieu d'amours cil coſtoient
Et comme aſeſſour ſe ſeoient
Adont fu fet commandement
Par mi la court communement
Que nan nifieꝛe ne boute
Et que leur reſons eneſcoute
Et par dela et par deca
Adont aucueꝛre ce dꝛeca
Comme pꝛocureur fonde
Et des compaignons ot n [...]de
Si par la contre saint iouan
Qui pꝛocureur des ou an
De ces compaignons eſtoit fet
Aucueꝛre pꝛopoſa son fet
Sire je ſuis .i. ancueꝛrois
Que ſus tous vins doi eſtre rois
Quar plus ſui foꝛs et enteſtans
Et les antrailles eſchaufans
Par ma foꝛce fas chiez doloir
De robin et de marion
Chanter par mainte region
Je faiz gent tripeꝛ et ſaillir
Et gueꝛroieꝛ et aſſaillir
Je les fais en ſemble combatre
Et puis les abas .iiii. et .iiii.
Ceus qui j'ai la bouche lavee
Ne doutent eſſai ne eſpee
Il ne leur faut nule armeure
Je les fais hardis par nature
De ma foꝛce et de ma vigour
Jeuure touz joꝛs ſelonc vigoꝛ
saint iehan il neſt chief en homme
Que tout a teꝛre je neſtonne
Chaſcun le ſet chaſcun le voit
Et puis que faire rois lendoit
Des plus foꝛs. et gent aacoꝛt
Sont que ienteſte le plus foꝛt
Eſtre doi li rois ſouueꝛains
Et ſus tous li rois primeꝛains
De biaune ſe on bien de voir
Et bien partout fes ſon devoir
Elle eſt biaune et eſt alaitant
Pour ce le pappe lama tant
Que beneiſon li donna
Et ſamour li abandonna
Elle neſt trop rouge ne trop tainte
Biaune sonnon. biauté apoꝛte
Biaune abien nees a poꝛte
Biaune beneoit a lenon
Pour ce ſus tous vins arenon
Pour ce en bonté tout celia
Le pappe en li ſumilia
Et quant lon honneure tel ſeingneur
Tous li doinent poꝛteꝛ honeur
Clameci eſt de ſon lignage
Mes alui pas ne ſaparage
Combien qu'il ſoit vins gracieus
Bons foꝛs et ſuſtancieus
Eſpeciaument cil de Goe
saint iejan tu durs ſus la ioe
Je clainme ci biaume neuers
Vous metrons treſtous arouueꝛs
Vous naures ja contre nous foꝛce
Pas ne vous pꝛiſon une eſcoꝛce
saint iouan que pues tu dire
Entoi na cun pou de matire
Mes de foꝛce ne de biauté
En vers moy nauras ylgalte

Car bel nes negracieuſe
Groſſe et aſpꝛe dure et crueuſe
El na que rougeur ſeulement
A ſa couleur ſabonté ment
Elle poꝛte couleur ſafiſtre
Sinaura ja croce ne miſtre
Mes Biaune ſeꝛa couronnee
Pour ce quelle eſt du pappe ame
Et que diſtu de la rochelle
Qui neſt gracieuſe ne belle
Pour Dieu ſire que l'en la mouſtre
Cil lombart en font leur compoſte
Fiſicien en ont afaire
Pour ſcirop et buurage faire
Ceſt choſe enmiellee etnon pure
De choſe compoſte nai cure
Mes vins qui ſimples eſt de ſoi
Et foꝛs puet eſtanchier la ſoi
Comme moi qui ſui roi et prince
Car touz les boiax je retenice
Par mon gouſt et mon arouſeꝛ
Fas gens doꝛmir et repoſeꝛ
Rochelle fait faire tonneꝛre
Mes ieſuicleꝛ ſaillant en voire
Fins fres froit ſade fremiant
Saſfres ſauoureus et friant
Que me puet on plus demandeꝛ
Se ſui rois ſi puis comandeꝛ
En voire ou en veſſel dargent
Me puent boire toute gent
Et auſi en hanap doꝛe
Sui je pꝛiſſie et honnoꝛe
Et biaune auſi y eſt beue
Et agrant joie receue
Mes iaue ſeꝛa en veſſel
Rochelle tant ſoit bon ne bel
Quel ne ſoit laide et obſcurcie

Pourmes compaignons et poꝛ moi
Qui ſont venus avecques moi
Tout ce vous aige recite
Et ſi le Juge en veꝛité
Pour ce quequan doie a venir
Nous weilliez en bon dꝛoit tenir
Car ſe raiſon ne nous eſt faite
Mainte foꝛt lie en ſeꝛa toꝛte
Je le vous di et bien loes
Procureur ſui auoues
Loꝛs vin de saint iouan parolle
Cequil ot apris aleſcolle
Vin d'aucueꝛre auon entendu
Qui moult haut a ſon art tendu
Et ſe vente de ſa folie
Qui fait et de ſamuſardie
Quar ceus qui de lui vont buuant
Si comme il dit va deceuant
Et les en teſte et les aſomme
Ce neſt mie fet de pꝛeudomme
Ne non ne le doit pas priſieꝛ
De ce qu'il fet la gent noiſſieꝛ
Quant au chief et au coꝛs meſfait
Il ne doit mie par tel plet
Honnoꝛeꝛ eſtre ne pꝛiſſiez
Mes en doit eſtre deſpꝛiſſiez
Quant pꝛopoſſe ſa deshonneur
Recevoir ne doit par honneur
Neſtre nen doit oiz acourt
Ce vous dis je abꝛief mot et court
Je ſui de bonne atrempeure
Tieus eſt leſtat demanature
A nuli ne fais maiſement
Qui me pꝛent reſonablement
Des vins blans net on pas meilleur
J'ai foꝛce bonté et coulour
Ma couleur tieing toute ma vie
Vin d'auceꝛre uintoſt rouſſie
Len me puet totes par mener
Et ſans honte demeneꝛ
Megarde len .ix. ans ou .x.
Lan ma bien eſpꝛouue jadis
Mes vin d'auceꝛre toſt de chiet
De ſa bonté ainſi li chiet
Si di ce pour moi et largue
Que li vins qui ne ſeꝛemue
Eſt meilleur et plus couenable
Que celui qui neſt pas eſtable
Vin de gaſcoigne ſa couleur
Neſt pas de petite valour
Les autres vins fet honnoꝛeꝛ
Quant de ſoi les veult couloureꝛ
Foꝛce donne aide et confoꝛt
Et dun vin foible fet .i. foꝛt
Il a de vin plaine ſuſtance
Il nourriſt ſans faire grevance
Aus teſtes eſt bons et au flanc
Et du rouge ya et du blanc
Chaſcun bonne nature engendꝛe
Si doit on pour eulz le dꝛoit rendꝛe
En nul temps ni en nule ſeſon
Il neſt mille comparoiſon
De clameci contre gaſcoingne
Et ne veꝛs neſt cunne fuſſee
Gaſcoigne eſt une grant contree
Qui mains lieus honneure ſouvent
Clameci neſt cun pou de vant
Gaſcoigne eſt par terre et par meꝛ
Largement la doit on ameꝛ
Lan la bien partout eſpꝛouue
Gaſcoingne alen partout trovee
Avecques atoꝛt arepꝛis
Rochelle quitantadepꝛis
Que len la va de partout queꝛre
Chaſcun ſi len clot et len ſeꝛre
Car il neſt pas agarconneꝛ
Nen ne la doit quaus bons donneꝛ
Elle cure coꝛs et netie
Siquil ni demeure pontie
Mauvés vent mauveſe fumee
Bien a ſa bonté eſpꝛouuee
Elle tient le coꝛs ſannement
Preſant en ſon fet hautement
Pour les grans ſeigneurs len ſalache
Elle eſt du lignage garnache
Qui eſt un des grans vins du monde
Il neſt qui contre li reſponde
Et celle eſt ſauoureuſe et ſade
Dont elle gart le coꝛs malade
Enfait elle pour ce a blaſmeꝛ
Nannil miex lendoit on ameꝛ
Cras vins aſpres rudes et gros
Doivent il avoir pꝛis ne los
Nanil mes ceus qui doucement
Entrent et pꝛofitablement
Euurent doient le joꝛ avoir
Devant toute gens de ſavoir
Nanil ſages hons de valeur
Ne doit jugieꝛ ſelonc couleur
En la couleur con a veü
Eſt on bien ſouvent deceu
Des iex ne boit en mes debouche
Oꝛ te tourne auceꝛre oꝛte couche
Qui fat doloir et coꝛs et teſtes
Et les courrous et les tempeſtes
De toi ne doit on faire conte
Tu fes les gens aleꝛ ahonte
Par ton mal par ta mauveſtie
Fes tu mainte gent dehetie
Mes qui veult bien ſentance rendꝛe
Il doit a la veꝛité entendꝛe
Poꝛce requeꝛons oꝛendꝛoit
Sus ce que len nous face dꝛoit
Et que par dꝛoit len iregarde
Quar il nous pleſt et ſi nus tarde
Que la ſentance en ſoit donnee
Et la cauſe ici teꝛmine
En dementres que propoſſoient
Et que ſantance requeroient
Vin de ſaint poꝛcain eſt ſailli
Et durement les aſailli
Et atoutes les .ii. parties
A comancie grans enuaies
Et dit foi que doit ſaint antoine
Ples fetes de la chape au moinne
Na vous nauons ne neſt lonneur
Mes amoi qui ſui le greigneur
Des vins et li plus reclames
Et des greigneurs ſeigneurs ames
A la court de pappe et de France
Sus tous vins aige laudience
Selon a donne la couronne
Foꝛce ai ſutancieuſe et bonne
Dont je fas les gens leſſieꝛ
En joie et en feſte dꝛecieꝛ
Cr je ſui nez de bonne branche
Qui neſt trop rouge ne trop blanche
J'ai la bouche j'ai la couleur
Nus hons ne puet troueꝛ meilleur
Oeil de peꝛdꝛis ceſt mon viaire
A meilleur couleur ne puis traire
Que me puet en plus demandeꝛ
Toutes tables fis amendeꝛ
Je ſui bel bon et gracieus
Je fas rire et cueꝛ et euls
De ce ne me pue nus deſdire
Et auroyaume et alempire
Sui je des greingneurs conneu
Chaſcun le ſet qui ma beu
Que touz jours ainſi ai eſté
Que j'ai la ſouueꝛainnete
Se nul men vouloir deſmentir
Mon povoir li feꝛai ſentir
J'ai vouſins amis et parens
Qui de ce me ſeꝛont garens
Dieus d'amours vous ledeuez croire
Quar la choſe eſt partout notaire
Et dautre que de vous leſauez
Qui ſouvent demoi but avez
Pour ce nommes ſui ſaint poꝛcain
Car je ſui saint bon .cler. et ſain
Quant vin francois ace oï
Ne ſen eſt pas moult eſioi
En place ſaut et recommance
A demeneꝛ grant noiſe et tence
Trop ce diſt il ſui eſbahis
Quentre vous vins en mon pais
Devant moi et en ma preſance
Lonneur voulez avoir en france
Mes ſoit ou ne ſoit vostre pois
Vo reſon ne valence .ii. pois
Pour home tenir foꝛt et feꝛme
Et dꝛoir et raiſon nous afeꝛme
Que toutes choſes ſont criees
De Dieu faitez et oꝛdenees
Ceſte raiſon ai amene
Car je ſui trop miex oꝛdene
Et la foꝛce ai miex atrempee
Reſonnable et ameſuree
De li cieus gouſt et ſavour
Plus que qui veult avoir honneur
Chaſcun me deſirre atenir
Quar je puis trop miex maintenir
Coꝛs en ſente d'omme et defame
Quar je fas cepoꝛ quoi ſui fet
Sans anului faire meſfait
Chaſcun veut ſanté pes et joie
Et je ces .iii. choſes en voie
Sencte pes et joie atous temps
Fais et li autre font contens
Si ne doivent eſtier honnoꝛe
Mes detous doi eſtre ennoꝛe
Quant leur foles iniquites
Amende moi ladignete
Apartient loneur en demande
Quar leur maus par mon ſens amende
Sus oꝛs reſons doit prendꝛe
Bien le maideꝛont a deſfendꝛe
Tuit cil vin qui ſont un voiſin
Freꝛes oncles parant voiſin
Quant liaue a entendu le plet
Sire Diex d'amours ſil vous pleſt
Oiez moi et faites raiſon
Grant noiſſe a en ceſte meſſon
De ces vins et de ceſte deſcoꝛde
Il ont bien gaaingnie la coꝛde
Par leur mauveſtie de grant temps
Il font et noiſſes et contens
Omecides et robeꝛies
Et aſſés de ribaudeꝛies
Aſſez font neſtre de difames
Prendꝛe les filles et les dames
A bonne gens et apꝛedommes
Et deſpendꝛe d'argent grant ſomme
Et riches povres devenir
Et ſouvent en honte venir
A mourir demauueſſe moꝛt
Maint pꝛeudomm par vin ſont moꝛt
Et en ſont de venus a honte
Et en coꝛ de moi ne font conte
Ne ne me gaignent reconnoiſtre
Et ſi ne puent ſans moi neſtre
Ne venir afrutefiance
Et me laiſſent par leur bobence
Et par eulz ſui ge des pꝛiſee
Ja par moi ni eꝛe commenciee
Ne ſeꝛa noiſſe ne mellee
Homme occis ne fame crauentee
Ne riches povres ne ſeꝛa
Ja par moi mal ne ſefeꝛa
Les coꝛs et les dꝛas je netie
Et par moi le blé feutefie
Les arbꝛes et les pꝛés arouſe
Quan qui de teꝛre iſt me goulouſe
Je fas moulins meudꝛe a pooir
Je fas poiſſons cuire et laueꝛ
Tel office ai et tel meſtieꝛ
Que chaſcun a demoi meſtieꝛ
Je poꝛte nes dꝛomons et barges
Qui ſont belles grandes et larges
En [moy] prant on maint bon moꝛſiax
Harens poiſſons et cras oiſſiaus
De moi ſont li potage cuit
Qui na du vin ſi com je cuit
Puet bien de moi boire a ſon aiſſe
Il neſt riens qui nait grant malaiſe
Se je li fail a ſon beſoing
Par tout le monde pres et loing
Et gens et beſtes moꝛs ſeꝛoient
Se de moi ſecouru neſtoient
Et pour ce garde vous prenez
Que leur folies ne pꝛenez
Et leur oꝛgueil weillies abatre
Devant vous ſe veullent eſbatre
Neſt ce bien grant poſſeſcion
Quant de moy ne font mille mencion
Sans moi nus hons ne poꝛroit vivre
Cil font fol et mauvés et yvre
Qu'il les crien nen doutes pas
Il en vendꝛont du trot au pas
Si deues leur oꝛgueil refraindꝛe
Le mal ont nen ne les doit plaindꝛe
Car qui le mal fet et preſante
De tel los doit avoir tel vente
Et de ſi haut ſi vas venir
Les teꝛres doit on maintenir
Len doit les humbles eſleueꝛ
Et loꝛguilleus mauvés greveꝛ
Sus ces reſons que je propoſe
Rendez moi dꝛoiturieꝛe choſe
Et ma grant ſouueꝛainnete
Ainſi com tous jours ai eſté
Moy teingniez en juſte ſeſine
Quar reſon et dꝛoiture ſi encline
Quant li Diex d'amours la nouelle
Oÿ: ſon conſeil apelle
Vin grec et le vin degranache
De leur conſeil point neſe chace
Vin de chipꝛe et vin muſcade
Y vindꝛent quant furent mande
Et vins rinois qui la ſur vint
Au conſeil eſtre li convint
Pour ce que touz ſeul ne fu nie
Soupecon auſi de partie
Ne par deca ne par de la
Le Dieu damoꝛs les apella
Toute la cauſe adont leur mouſtre
Sur ce plet grant choſe monte
Ceans a grant foiſon de vins
Ce poiſſe moi quant je iuins
S'il ſe fuſſent entre tuez
Ien fuſſe moquiez et huez
De chaſcun qui ſiet ſus son ſueil
Se je de vous nai bon conſeil
Trop mal ſen yra mon afaire
Je ne cuide avoir afeꝛe
Qua .ii. parties ſeulement
Oꝛ faut feꝛe a tous iugement
A feꝛe a saint poꝛcain avons
Dont la bouche ſouvent lauons
Quar il es moult meschiers amis
Et je ne meſtieꝛ danemis
Se je weil faire ſon vouloir
Liautre me feꝛont doloir
Et dun autre ceꝛtainement
Vins francois par le ſagement
Et ſi eſt en ſa ſeignoꝛie
Dont il avra plus foꝛt partie
Et miex en ſeꝛa depoꝛtez
Biaus ſeigneurs ſe me confoꝛtez
Et conſeilliez en veꝛité
En ce cas de peſiblete
Car je vous di et vous creante
Ceſt ce qui plus men eſpouente
Ne meꝛveilles neſt ce me ſemble
Sapelle vous ai touz enſemble
Donnes moi conſeil auenant
Grant meſtieꝛ en ai maintenant
Et de li aue que je dirai
Ne comment iaue partirai
Tout ainſiques ceſt conſeilliez
Le conſeil fu loꝛs eſueilliez
Qui bonement le confoꝛta
Et tel conſeil li rapoꝛta
Comme poꝛ veü bien et gent
Sire ces vins ſont grant gent
Moult de manieꝛes de vins ſont
Quan de partir moult ſe combatront
Et la gueꝛre trop greveꝛa
Qui toſt ne les a coꝛdeꝛa
Et pour ceſte gueꝛre acheueꝛ
Veil leur entr'eus pes oꝛdeneꝛ
Car ſ'entr'eus ne faites acoꝛt
Vous naures vin foible ne foꝛt
Mes atouz jours ſeꝛont ſechiez
Et ſe ſeꝛoit moult grant meſchiez
Ceſeꝛoit aupais lamoꝛt
Bon compaingnon ſeꝛoient moꝛt
Quant vins ne poꝛroient venir
Et pour vous eneſtat tenir
Deuez liaue avoir aamie
Viure ſans lui ne poez mie
Par li vous vient toute richeſce
Honneur valeur pris et nobleſce
Tout avoir toute manentiſe
Pour ce la tenez afranchiſſe
Quar ſus tous a foꝛce et poiſance
Avoir devez en li fiance
Quar il neſt riens ou cil ſenbate
Que ne mete jus et a bate
Il neſt vin tant ſoit foꝛt vmonde
Sel ſi met quel nel confonde
Pour ce ligrant et li meneur
La doutent et poꝛtent honeur
Et dautre pert ſe vin parnage
Ne venoit ce ſeꝛoit la rage
Trop en auons defaut eü
Dont le pais eſt deceu
Puis que meſtieꝛ avez deceus
Metes pes et acoꝛt entreus
Tout ainſi le conſeil li diſt
Li Diex damoꝛs li a loꝛs diſt
Venez avecques moi tantoſt
Laſſus u pales ci fiſt toſt
En la ſale en eſt retoꝛnez
Ou noblement fu atoꝛnez
En haut ſa ſiſt en ſa chaieꝛe
Son conſeil fiſt pꝛés de li treꝛe
Si les apelle enceſte guiſſe
Seigneurs avous tous redeuiſe
Que tous pains ſont bons et tous vins
Vous eſtez parens et voiſſins
Si ne deuries anul temps
Avoir ne courrous ne contens
Je di et ſieſt maraiſon
Chaſcuns eſt bons la ſeſon
Et ſi vous di en loiauté
Que chaſcun ſeſpeciaute
A de bonté quautre na nie
Sinen devez avoir envie
En bon vin ſouent moult bien faut
Sedont .i. autre nadefaut
[C'eſt ſelon] les complecions
Et des gent et de ioe et de regions
Des vint chaſcun eſt bon ſanz doute
Qui entemps et perdꝛoit en goute
Chaſcun a ſon eſpecial
Mes liaue a .i. dꝛoit communal
Partout s'eſpant partout ſe met
Detoutes choſe s'entremet
Chaſcun en a neſeſiti
Pour ce eſt il dꝛoit equite
Quan ces [lieus] ſoit bien gardee
Et de touz eſtas honnoꝛee
Oꝛ ſoiez enſemble aliez
Et em pez reconſiliez
Quar quant a verité retaire
Tous eſtes bons [et] neſceſaire
Chaſcun de vous enſa ſeſon
Entramez vous ſeingneurs baron
Tous empes comme amis ſeꝛez
Et en joie enſemble buurez
Li vin qui ceſt acoꝛt oirent
Pes et amour enſemble firent
Et puis ont ſanz iaue beu
Ainſi fu leur contens cheu
Plus sentrameꝛent que devant
De pou de pluie chiet grant vant
